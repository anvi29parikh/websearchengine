



Terms of Use - Wikimedia Foundation Governance Wiki


























	
	
	
	
	Terms of Use
	
		From the Wikimedia Foundation Governance Wiki
		&lt; Terms of Use
		
		
		
		Jump to navigation
		Jump to search
		

 In other languages
English &nbsp;· العربية&nbsp;· asturianu&nbsp;· беларуская (тарашкевіца)&nbsp;· български&nbsp;· বাংলা&nbsp;· català&nbsp;· čeština&nbsp;· Deutsch&nbsp;· Ελληνικά&nbsp;· English&nbsp;· español&nbsp;· suomi&nbsp;· français&nbsp;· galego&nbsp;· עברית&nbsp;· Bahasa Indonesia&nbsp;· italiano&nbsp;· 日本語&nbsp;· 한국어&nbsp;· македонски&nbsp;· മലയാളം&nbsp;· Nederlands&nbsp;· polski&nbsp;· português do Brasil&nbsp;· русский&nbsp;· ไทย&nbsp;· українська&nbsp;· Tiếng Việt








Умови використання

Це зрозумілий для людини стислий виклад наших Умов використання. Щоб прочитати повні умови,  натисніть тут.
Попередження: Цей короткий виклад не є частиною Умов використання і не є юридичним документом. Це просто зручний посібник для розуміння змісту та термінів. Дивіться на це, як на зручний інтерфейс до юридичної мови наших Умов використання.

Частиною нашої місії є:
Розширювати можливості та залучати людей у цілому світі до збору і розвитку освітніх даних, також опубліковувати це на умовах вільної ліцензії або передати їх у суспільне надбання.
Розповсюджувати цей контент ефективно та глобально, і безкоштовно.


Ви можете вільно:

Читати і друкувати наші статті та інші медіадані безкоштовно.
Ділитись і повторно використовувати наші статті та інші медіадані на основі безкоштовних і відкритих ліцензій.
Вносити та редагувати дані наших сайтів чи Проектів.


З дотриманням наступних вимог:

Відповідальність —&nbsp;Ви берете на себе відповідальність за здійснені Вами редагування (оскільки ми лише розміщуємо Ваші матеріали).
Ввічливість —&nbsp;Ви підтримуєте цивілізоване середовище і не здійснюєте нападів на інших користувачів.
Законослухняна поведінка —&nbsp;Ви не порушуєте авторські права та інші закони.
Не нашкодь —&nbsp;Ви не наносите шкоди нашій технологічній інфраструктурі.
Умови використання та правила —&nbsp;Ви дотримуєтесь викладених нижче Умов використання і застосовуваних правил кожного проекту, коли відвідуєте наші сайти чи берете участь у наших спільнотах.


З розумінням, що:

свій внесок ви публікуєте на умовах вільної ліцензії — зазвичай ви повинні ліцензувати внесені вами зміни і внесок в зміст наших сайтів або проектів на умовах вільної і відкритої ліцензії (крім випадків, коли ваш внесок знаходиться в суспільному надбанні).
тут не дають професійних консультацій — вміст статей і інших проектів надається виключно в інформаційних цілях і не може розглядатися як професійна консультація.









Наші Умови використання


Уявіть світ, в якому кожна людина має вільний доступ до всіх накопичених людством знань. Ми створюємо такий світ. – Декларація наших ідеалів


Ласкаво просимо до Вікімедіа! Фонд Вікімедіа (Wikimedia Foundation, Inc., «ми») — некомерційна добродійна організація, місія якої полягає в розширенні можливостей й залученні людей з усього світу до збору й розвитку матеріалів, опублікованих на умовах вільної ліцензії чи таких, що перебувають у суспільному надбанні, а також в ефективному безкоштовному розповсюдженні їх у всьому світі.


Для підтримки нашої енергійної спільноти ми надаємо необхідну інфраструктуру й організаційні рамки, необхідні для підтримки й розвитку багатомовних вікіпроектів та їхніх версій (які перелічено тут) та інших ініціатив, які служать цій місії. Ми прагнемо зробити освітні й  інформаційні матеріали цих проектів вільно доступними в Інтернеті на безплатній основі й маємо намір зберігати їх такими протягом необмеженого терміну.


Ми раді вітати вас («ви» або «користувач») як читача, редактора, автора або просто того, хто робить будь-який внесок у проекти Вікімедіа, і закликаємо вас приєднатися до спільноти Вікімедіа. Проте, перед тим, як ви почнете брати участь, ми просимо вас прочитати й погодитися з наступними «Умовами використання».

Огляд


У цих Умовах використання розповідається про послуги, які надаються Фондом Вікімедіа, про наші стосунки з вами як користувачем, а також про права й обов'язки, якими ми спільно повинні керуватися. Ми хочемо, щоб ви знали про те, що ми розміщуємо неймовірну кількість освітніх та інформаційних матеріалів, і все це стало можливим завдяки доробку таких же користувачів, як і ви. Як правило, ми самі не займаємося розміщенням, моніторингом або вилученням матеріалів (за рідкісними винятками, описаними в таких правилах, як ці Умови використання, або викликаними необхідністю виконання офіційних вимог, заснованих на нормах DMCA). Це означає, що редакторський контроль перебуває в руках у вас і решти користувачів, що спільно з вами створюють вміст проектів і керують ним. Ми лише забезпечуємо зберігання цих матеріалів і доступ до них (т.зв. «хостинг»).


Спільнота — мережа користувачів, які постійно розвивають і використовують різні сайти або Проекти, — це основний ресурс, завдяки якому досягається мета, оголошена в нашій місії. Спільнота створює вміст наших сайтів і допомагає керувати ними. Спільнота виконує критичну функцію створення й застосування правил і політик для конкретних розділів наших Проектів (наприклад, різних мовних розділів Вікіпедії або багатомовного Вікісховища).


Ви вільні приєднатися як дописувач, редактор або автор, однак ви маєте дотримуватися правил, що керують кожним незалежним розділом Проектів. Найбільший з наших Проектів — Вікіпедія, але у нас є також інші проекти з різними завданнями й методами роботи. У кожному розділі кожного Проекту є свій колектив дописувачів, редакторів і авторів, що спільно працюють над створенням і керуванням вмісту свого розділу. Запрошуємо вас приєднуватися до цих колективів і співпрацювати з ними для поліпшення цих Проектів. Оскільки ми прагнемо створення вільних, доступних і відкритих для всіх матеріалів, ми зазвичай вимагаємо, щоб весь ваш доробок був доступний на умовах вільної ліцензії або перебував у суспільному надбанні.


Пам'ятайте, що ви самі несете відповідальність за весь ваш доробок, за всі свої редагування, а також за повторне використання матеріалів Вікімедіа відповідно до законодавства США та інших застосовних законів (які можуть включати закони країни, де ви мешкаєте, або тієї країни, де ви переглядаєте чи редагуєте ці матеріали). Це означає, що під час публікації матеріалів важливо дотримуватися обережності. У зв'язку з цією відповідальністю, у нас є деякі правила щодо того, що ви не повинні публікувати. Більшість цих правил призначена або для вашого власного захисту, або захисту інших таких же користувачів. Будь ласка, майте на увазі, що матеріали, зберігання й публікацію яких ми забезпечуємо, мають лише загальне інформаційне призначення, тому якщо вам потрібна порада експерта з конкретного питання (наприклад, у галузі медицини, юриспруденції або фінансів), вам слід звернутися за допомогою до ліцензованих чи кваліфікованих фахівців. Ми також включили деякі інші важливі вказівки й застереження, і в зв'язку з цим переконливо просимо прочитати ці Умови використання до кінця.


Для ясності відзначимо, що інші організації, як такі як регіональні відділення Вікімедіа, а також будь-які інші асоціації, що поділяють з нами нашу місію, є, однак, юридично самостійними й незалежними від Фонду Вікімедіа, і не несуть відповідальності за діяльність або вміст наших веб-сайтів.

Contents

1 Наші Умови використання
2 Огляд
3 1. Наші послуги
4 2. Політика конфіденційності
5 3. Вміст наших проектів
6 4. Утримання від деяких видів діяльності
7 5. Безпека паролів
8 6. Торгові марки
9 7. Ліцензування вмісту
10 8. Дотримання DMCA
11 9. Сторонні веб-сайти і ресурси
12 10. Керування веб-сайтами
13 11. Резолюції та правила проектів
14 12. Припинення дії
15 13. Суперечки і юрисдикція
16 14. Відмова від відповідальності
17 15. Обмеження відповідальності
18 16. Внесення змін до даних Умов використання
19 17. Інші умови
20 Дякуємо!







1. Наші послуги


Основне завдання Фонду Вікімедіа — заохочення зростання, розвитку і розповсюдження вільних багатомовних матеріалів, а також забезпечення того, щоб повний вміст таких вікіпроектів залишався загальнодоступним і безкоштовним. Наша роль полягає в збереженні й обслуговуванні декількох найбільших у світі спільно-редагованих інформаційно-довідкових Проектів, список яких можна знайти тут. Проте, ми діємо виключно в галузі забезпечення хостингу, підтримки інфраструктури й організаційного середовища, що дозволяє нашим учасникам розбудовувати проекти Вікімедіа, самостійно створюючи і редагуючи їхній вміст. У зв'язку з нашою унікальною роллю є декілька моментів щодо наших з вами  відносин, наших Проектів і інших користувачів, які ви повинні знати:

Ми не беремо на себе редакційної ролі: Оскільки Проекти Вікімедіа спільно-редаговані, всі матеріали, розміщені у нас, надаються такими ж користувачами, як і ви, і ми не беремо на себе ніяких редакційних функцій. Це означає, що ми загалом не контролюємо і не редагуємо вміст веб-сайтів наших Проектів, і не несемо відповідальності за цей вміст. Так само ми не пропагуємо будь-які думки, виражені за допомогою наших сервісів, а також не представляємо і не гарантуємо достовірність, точність або надійність створених силами спільноти матеріалів. Замість цього ми просто надаємо доступ до матеріалів, у які всі користувачі вносять свій внесок і редагування.
Ви самі несете відповідальність за свої дії: Ви несете юридичну відповідальність за всі свої дії з додавання і зміни матеріалів у Проектах Вікімедіа, тому для власної безпеки ви повинні проявляти обережність і уникати будь-якого додавання сюди матеріалів, що може спричинити кримінальну або адміністративну відповідальність згідно з чинним законодавством. Пояснимо, що в поняття «чинного законодавства» входять, як мінімум, закони Сполучених Штатів Америки. Хоча ми не можемо і не погоджуватися з такими діями, ми застерігаємо авторів і редакторів, що органи влади різних країн можуть спробувати застосувати до вас закони інших країн, зокрема місцеві закони країни, де ви мешкаєте, де переглядаєте або де змінюєте ці матеріали. Фонд Вікімедіа в цьому випадку не може запропонувати ніякого захисту, гарантії, імунітету або компенсації.




2. Політика конфіденційності


Ми просимо вас ознайомитися з умовами нашої Політики конфіденційності, щоб ви знали про те, як ми збираємо і використовуємо вашу інформацію. Оскільки наші сервіси використовуються людьми по всьому світу, зібрана нами персональна інформація може зберігатися і оброблятися у Сполучених Штатах Америки або будь-якій іншій країні, у якій є обладнання, що належать нам або нашим агентам. Користуючись нашими сервісами, ви даєте згоду на будь-яку подібну передачу інформації за межі своєї країни.




3. Вміст наших проектів
Деякі матеріали можуть здатися вам небажаними або помилковими: Оскільки ми надаємо широкий спектр створених або зібраних іншими користувачами матеріалів, ви можете зіткнутися з таким матеріалом, що здасться вам образливим, помилковим, оманливим, хибно названим або некоректним з будь-якої іншої причини. Тому ми просимо вас при використанні наших сервісів зберігати здоровий глузд і належну розсудливість.
Наші матеріали призначені для загального ознайомлення: Не дивлячись на те, що ми розміщуємо і публікуємо у своїх проектах велику кількість інформації на різні професійні теми, включно з медичними, юридичними або фінансовими питаннями, всі ці матеріали надаються виключно в загальноінформаційних цілях. Їх не слід сприймати як професійні поради. У всіх випадках, коли вам потрібна консультація, звертайтеся по неї, будь ласка, до незалежних ліцензованих чи кваліфікованих фахівців у відповідній галузі, замість того, щоб керуватися будь-якими відомостями, думками або рекомендаціями, знайденими на веб-сайтах будь-якого з наших Проектів.




4. Утримання від деяких видів діяльності


Проекти, підтримувані Фондом Вікімедіа, існують тільки завдяки активній спільноті таких же, як і ви, користувачів, які співпрацюють над спільним написанням, редагуванням і вичитуванням матеріалів. Ми радо вітаємо вашу участь у цій спільноті. Ми закликаємо вас бути ввічливими і коректними у спілкуванні з іншими учасниками спільноти, діяти сумлінно і прагнути до того, щоб розміщувані вами матеріали і виконувані вами зміни були направлені на сприяння місії спільного Проекту.


Окремі види діяльності, незалежно від їх законності або незаконності, можуть завдавати збитку іншим учасникам і порушувати наші правила, а за деякі види діяльності вам, можливо, доведеться нести відповідальність. Таким чином, для вашого власного захисту і для захисту інших користувачів, вам не дозволяється займатися подібною діяльністю на наших сайтах. Це стосується таких видів діяльності:

Образи й інші зловживання
образи, погрози, переслідування, розповсюдження спаму або вандалізм;
пересилка іншим користувачам «листів щастя», «інформаційного сміття» або спаму.
Порушення конфіденційності третіх осіб
порушення права на конфіденційність інших людей, згідно з законодавством Сполучених Штатів Америки або інших застосовних законів (які можуть включати закони того регіону, в якому ви живете або переглядаєте і редагуєте інформацію);
з'ясування особистої інформації з метою переслідування, отримання особистої вигоди, порушення приватності або в будь-яких рекламних або комерційних цілях, крім випадків, коли такі цілі в явній і недвозначній формі схвалені Фондом Вікімедіа;
з'ясування особистої інформації у осіб, що не досягли 18 років, для незаконних цілей або для порушення будь-якого чинного закону, стосовно здоров'я і добробуту неповнолітніх.
Неправдиві заяви, імперсонація (підробка особистості) або шахрайство
умисна або свідома публікація інформації, що є наклепом або завдає шкоди репутації;
розміщення помилкової або недостовірної інформації з метою обману;
спроба видати себе за іншого користувача або людину, спотворення інформації про ваші взаємини з будь-якою фізичною або юридичною особою або використання імені облікового запису іншого користувача з метою обману;
участь у шахрайстві.
Розміщення матеріалів, що порушують чужі права
порушення авторських прав, торгових марок, патентів або інших прав власності згідно з чинним законодавством.
Зловживання нашими сервісами в інших протиправних цілях
розміщення дитячої порнографії або будь-яких інших матеріалів, які порушують чинне законодавство про дитячу порнографію;
публікація або участь у незаконному обігу порнографічних матеріалів, що є неприпустимим відповідно до чинного законодавства;
використання сервісів способом, що суперечить чинному законодавству.
Участь у деструктивному і незаконному використанні обладнання
розміщення або розповсюдження матеріалів, що містять віруси, шкідливі програми, «черв'яки», програми типу «троянський кінь», шкідливі коди або інші засоби, здатні заподіяти збиток технічній інфраструктурі або системі наших проектів або наших користувачів;
автоматизоване використання сайту, неналежне або руйнівне для процесу надання послуг і не схвалене спільнотою Вікімедіа;
порушення процесу надання послуг через надмірне навантаження на сайт Проекту, а також пов'язані з ним мережі або сервери;
порушення процесу надання послуг шляхом перевантаження одного з сайтів Проекту повідомленнями або іншими інформаційними потоками, мета яких не має відношення до використання сайту Проекту в належних цілях;
навмисне підключення, спотворення або використання будь-якої закритої області наших комп'ютерних систем без дозволу;
зондування, сканування або тестування уразливості наших технічних систем або мереж, за винятком випадків, коли:
такі дії не служать неналежному використанню або не ведуть до порушення роботи наших технічних систем і мереж;
такі дії не служать цілям особистої вигоди (окрім визнання вашої роботи);
ви повідомляєте про уразливість розробників MediaWiki (або виправляєте її самостійно);
ви здійснюєте такі дії не з зловмисною або деструктивною метою.




Приховування винагороди за доробок
Ці Умови використання забороняють оманливі дії, зокрема викривлення інформації про членство в організаціях, видавання себе за іншу особу та шахрайство. У рамках дотримання цих зобов'язань, ви маєте розкрити вашого роботодавця, клієнта або зв'язок з організаціями стосовно будь-якого доробку, за який ви отримуєте (або очікуєте отримати) компенсацію. Ви повинні повідомити про це хоча б одним з наступних шляхів:
повідомлення на своїй сторінці користувача,
повідомлення на сторінці обговорення, що стосується будь-якого оплачуваного внеску, або
повідомлення в описі редагування, що стосується будь-якого оплачуваного внеску.
Чинний закон або правила і настанови спільноти і Фонду, наприклад ті, що стосуються конфлікту інтересів, можуть більше обмежувати платний внесок або вимагати більш детального розкриття.
Спільнота Проекту Вікімедіа може прийняти альтернативні правила щодо розкриття платних повідомлень. Якщо Проект запроваджує альтернативні правила щодо розкриття, то під час внеску до цього Проекту вам, можливо, доведеться виконувати ті правила замість вимог цього розділу. Альтернативні правила щодо розкриття платного внеску замінять подані тут вимоги, лише якщо будуть затверджені спільнотою відповідного Проекту і згадані на сторінці альтернативних правил розкриття.
Щоб дізнатися про це більше, дивіться наші ЧаПи про розкриття платного внеску.


Ми залишаємо за собою право на свій розсуд здійснювати будь-які дії щодо вищезгаданих умов.




5. Безпека паролів


Ви несете відповідальність за збереження власного пароля і ніколи не повинні розголошувати його стороннім особам.




6. Торгові марки


Хоча у вас є значна свобода повторного використання вмісту веб-сайтів наших проектів, важливо відзначити, що ми, Фонд Вікімедіа, захищаємо свої права на торгові марки з метою захисту наших користувачів від шахрайських імітацій. У зв'язку з цим ми переконливо просимо вас поважати наші торгові марки. Всі торгові марки Фонду Вікімедіа належать Фонду Вікімедіа (Wikimedia Foundation Inc.), і тому будь-яке використання наших торгових назв, торгових марок, знаків обслуговування, логотипів або доменних імен повинно проводитися згідно з даними Умовами використання і відповідно до нашої політики щодо торгових марок.




7. Ліцензування вмісту


Для збільшення суми вільних знань і розвитку вільної культури, від усіх користувачів, які роблять який-небудь внесок у Проекти, вимагається надати необмеженому колу осіб широкі права на вільне повторне розповсюдження і використання свого внеску, за умови належного вказання авторства і посилання на джерело (т.зв. «атрибуція»), а для будь-яких похідних творів зберігатиметься така ж свобода повторного використання і розповсюдження. Відповідно до нашої мети надання вільної інформації максимально широкій аудиторії, ми вимагаємо, щоб всі матеріали, що надаються, ліцензували так, щоб всі охочі отримати до них доступ мали можливість вільного багатократного повторного використання таких матеріалів, у будь-який момент, як тільки їм це буде потрібно.


Ви погоджуєтеся з такими ліцензійними вимогами:

Текст, авторські права на який належать вам: Якщо ви вносите текст, авторські права на який належать вам, ви погоджуєтеся з його ліцензуванням під:
ліцензією Creative Commons Attribution-ShareAlike 3.0 Unported («CC BY-SA»), а також
ліцензією GNU Free Documentation («GFDL») (без номера версії, без незмінних розділів, без текстів, що поміщаються на першій і останній обкладинці).
(Повторні користувачі можуть вибрати, умови якої одної з цих ліцензій чи обох вони виконуватимуть.)



Єдиним винятком є випадок, коли який-небудь розділ чи функція одного з наших Проектів вимагає використання іншої ліцензії. У такому разі ви погоджуєтеся ліцензувати будь-який внесений вами текст під саме такою ліцензією. Наприклад, при публікації цієї версії Умов використання в англійському розділі Вікіновин, там буде встановлено, що весь текстовий зміст публікується за ліцензією Creative Commons Attribution 2.5 Generic License (CC BY 2.5) і не вимагає подвійного ліцензування під GFDL.



Будь ласка, зверніть увагу на те, що ці ліцензії дозволяють комерційне використання вашого внеску, якщо таке використання проводиться з дотриманням викладених тут умов.

Атрибуція: Атрибуція (посилання на автора і джерело) — важлива складова частина цих ліцензій. Ми вважаємо її необхідною, щоб віддати належне тим, хто цього заслуговує — авторам, як ви. Вносячи текст, ви погоджуєтеся на вказівку надалі вашого авторства будь-яким з таких способів:

за допомогою гіперпосилання (там, де це можливо) або вказівки URL-адреси статті, де є ваш внесок (оскільки кожна стаття має свою сторінку історії, де перераховані всі автори і редактори);
за допомогою гіперпосилання (де це можливо) або вказівки URL-адреси на альтернативну, стабільну онлайн-копію, що є вільнодоступною, відповідає умовам ліцензії і посилається на авторів способом, аналогічним вказівкам авторства на сайті Проекту; або
за допомогою зазначення списку всіх авторів (але, будь ласка, пам'ятайте, що будь-який список авторів може бути відфільтрований для виключення дуже невеликого або невідповідного внеску).

Імпорт тексту: Ви можете імпортувати текст, знайдений вами у іншому місці або написаний вами в співавторстві, але тільки в тому випадку, якщо у вас є підстави вважате, що цей текст доступний на умовах, сумісних з умовами ліцензії CC-BY-SA 3.0 (або, як сказано вище, іншої ліцензії, якщо це вимога конкретного розділу або функції одного з наших Проектів)(«CC BY-SA»). Не допускається імпорт вмісту, доступного тільки на умовах ліцензії GFDL.



Ви погоджуєтеся з тим, що імпортуючи текст, доступний за ліцензією CC BY-SA, що вимагає вказівки авторства (т.зв. «атрибуції»), то ви повинні вказати автора(-ів) належним чином. Якщо така атрибуція зазвичай дається у вигляді посилання на сторінку історії змін (як, наприклад, при копіюванні усередині Вікіпедії), то при імпорті тексту досить вказати таке посилання в коментарі до редагування, що зберігається в історії змін сторінки. Вимоги до форми атрибуції іноді можуть виявитися дуже нав'язливими (незалежно від ліцензії), і можливі ситуації, коли спільнота Вікімедіа вирішить, що імпортований текст не може бути використаний з цієї причини.

Нетекстові медіадані: Нетекстові медіадані проектів Фонду Вікімедіа доступні під різними ліцензіями, які відповідають загальній меті забезпечення необмеженого повторного використання і розповсюдження. Якщо ви завантажуєте нетекстові медіадані, ви погоджуєтеся дотримуватись вимог таких ліцензій, відповідно до наших Правил ліцензування, а також відповідати вимогам конкретного розділу чи функції одного з наших Проектів, в рамках якого робите свій внесок. Див. також Правила ліцензування Вікісховища (Wikimedia Commons) з докладнішою інформацією про розміщення нетекстових медіаданих в цьому Проекті.

Неможливість відкликання ліцензії: Ви підтверджуєте, що не маєте наміру в односторонньому порядку відкликати або оголосити недійсною ліцензію, яку ви застосували відповідно до цих Умов використання для текстових матеріалів або нетекстових медіаданих, розміщених у Проектах або функціональних модулях Вікімедіа, за винятком передбачених цією ліцензією випадків, навіть якщо ви припинили використання наших сервісів.

Матеріали в суспільному надбанні: Вітаються матеріали, що перебувають у суспільному надбанні! Проте, важливо, щоб ви підтвердили, що статус суспільного надбання відповідає  законодавству Сполучених Штатів Америки, а також законам будь-яких інших країн, згідно з вимогами конкретного розділу Проекту. Коли ви розміщуєте що-небудь, що перебуває в суспільному надбанні, ви гарантуєте, що цей матеріал дійсно перебуває в суспільному надбанні, і ви згодні позначити його відповідним чином.

Повторне використання. Вітається повторне використання розміщених у нас матеріалів, проте існують деякі винятки для матеріалів, що розміщуються на умовах «добропорядного використання» (fair use) або аналогічних випадків в авторському праві. Будь-яке повторне використання матеріалів повинне відповідати умовам основної(-их) ліцензії(-й).



При повторному використанні або повторному розповсюдженні текстової сторінки, створеної спільнотою Вікімедіа, ви погоджуєтеся вказувати авторів цих матеріалів одним з наступних способів:

за допомогою гіперпосилання (там, де це можливо) або вказівки URL-адреси статті, яку ви використовуєте повторно (оскільки кожна стаття має свою сторінку історії, де перераховані всі автори і редактори);
за допомогою гіперпосилання (де це можливо) або вказівки URL-адреси на альтернативну, стабільну онлайн-копію, що є вільнодоступною, відповідає умовам ліцензії і посилається на авторів способом, аналогічним вказівкам авторства на сайті Проекту; або
за допомогою зазначення списку всіх авторів (але, будь ласка, пам'ятайте, що будь-який список авторів може бути відфільтрований для виключення дуже невеликого або невідповідного внеску).



Якщо текстові інформаційні матеріали були імпортовані з іншого джерела, не виключено, що ці матеріали захищені ліцензією, умови якої схожі з умовами ліцензії CC BY-SA, але не ліцензії GFDL (як описано вище в розділі «Імпорт тексту»). В цьому випадку ви зобов'язуєтеся виконувати умови, сумісні з умовами ліцензії CC BY-SA, і не можете повторно ліцензувати інформаційні матеріали на умовах GFDL. Щоб визначити, яка ліцензія діє відносно інформаційних матеріалів, які ви хочете використовувати або далі розповсюдити, потрібно проглянути нижній колонтитул сторінки (т.зв. «підвал» або footer), сторінку історії змін і сторінку обговорення статті.


Крім того, пам'ятайте, що текст, джерелом якого є зовнішній ресурс і який був імпортований у Проект, може бути захищений ліцензією, що висуває додаткові вимоги до вказівки авторства і посилань на джерело. Користувачі зобов'язуються чітко дотримуватися цих додаткових вимог до вказівки авторства і джерела. Залежно від проекту, такі вимоги можуть відбиватися, наприклад, у заголовку або інших повідомленнях, які вказують, що деякі або всі вміщені на сторінці матеріали були спочатку опубліковані у іншому місці. Там, де є такі позначення, користувачі повинні зберігати їх при подальшому використанні матеріалів.

При використанні нетекстових медіаданих ви зобов'язуєтеся дотримуватись умов усіх ліцензій, що діють відносно цих творів (про ці умови можна дізнатися, натиснувши на твір і подивившись у розділ ліцензування на сторінці опису, або звернувшись до сторінки джерела цього твору). Використовуючи для своїх цілей будь-який розміщений у нас вміст, ви зобов'язуєтеся дотримуватися відповідних вимог до вказівки авторства і джерела, згідно з умовами основної ліцензії або ліцензій.

Внесення змін або доповнень у матеріали при їх повторному використанні. Вносячи зміни або доповнення до тексту, узятого з веб-сайту Проекту, ви погоджуєтеся з тим, щоб змінені або доповнені матеріали були доступні на умовах ліцензії CC BY-SA 3.0 або її пізнішої версії (або, як мовилося вище, іншої ліцензії, якщо саме вона потрібна для даного розділу чи функції Проекту).



Вносячи зміни або доповнення до нетекстових медіаданих, узятих з сайту Проекту, ви погоджуєтеся з тим, щоб до змінених або доповнених матеріалів застосовувалися умови ліцензії, на яких даний твір став доступним.



Відносно як текстових матеріалів, так і нетекстових медіаданих ви зобов'язуєтеся чітко указувати, що оригінальний твір був змінений. Якщо ви повторно використовуєте текстові матеріали у вікі, досить вказати в історії змін сторінки, що ви внесли зміни до імпортованого тексту. До кожної поширюваної вами скопійованої або зміненої версії ви зобов'язуєтеся додавати повідомлення про те, на умовах якої ліцензії публікується даний твір, а також залишати URL-адресу або гіперпосилання на текст ліцензії або прикладати власне копію тексту ліцензії.




8. Дотримання DMCA


Фонд Вікімедіа прагне до того, щоб користувачі могли повторно використовувати у своїх цілях розміщувані у нас матеріали, не побоюючись відповідальності і не боячись порушити права власності інших людей. Заради збереження справедливості щодо наших користувачів, а також інших авторів і власників авторських прав, наша політика полягає в тому, щоб реагувати на повідомлення про передбачувані порушення відповідно до процедур «Закону про авторське право в цифрову епоху» (Digital Millennium Copyright Act, DMCA). Відповідно до DMCA, ми будемо, за відповідних обставин, блокувати користувачів і власників облікових записів нашої системи і мережі, викритих в багатократних порушеннях.


Проте ми також розуміємо, що не кожне повідомлення про необхідність блокування потрібно вважати достовірним і складеним з добрими намірами. У таких випадках ми наполегливо рекомендуємо користувачам надіслати зустрічне повідомлення, якщо у них є достатні підстави вважати, що запит про блокування у зв'язку з порушенням DMCA є помилковим. Для отримання додаткової інформації про те, що робити, якщо ви вважаєте, що повідомлення про порушення норм DMCA було подане помилково, зверніться до Lumen Database (раніше відомі як Chilling Effects).


Якщо ви є власником інформаційних матеріалів, які в даний час неналежним чином використовуються в одному з Проектів без вашого дозволу, ви можете зажадати, щоб ці матеріали бути вилучені відповідно до норм DMCA. Щоб подати відповідний запит, будь ласка, напишіть за електронною адресою legal  wikimedia.org або скористайтеся звичайною поштою і напишіть нашому повноважному представникові за наступною адресою.


Крім того, ви можете звернутися із запитом до нашої спільноти, яка часто вирішує проблему з авторськими правами швидше й ефективніше, ніж це передбачено процедурами DMCA. В цьому випадку ви можете опублікувати повідомлення з описом своїх проблем щодо авторських прав. Тут наводиться неповний неофіційний список відповідних процесів, що стосуються різних розділів наших Проектів. Перш ніж подати позов про порушення норм DMCA, ви також можете відправити електронний лист спільноті за адресою info  wikimedia.org.




9. Сторонні веб-сайти і ресурси


Ви несете повну відповідальність за своє використання будь-яких сторонніх веб-сайтів або ресурсів. Не дивлячись на те, що наші проекти містять посилання на сторонні веб-сайти і ресурси, ми не схвалюємо і не несемо відповідальності за їхню доступність, точність і достовірність, а також за пов'язаний з цими ресурсами контент, продукти або послуги (включаючи, без обмежень, будь-які віруси або інші деструктивні  функції); ми також не беремо на себе ніяких зобов'язань з моніторингу подібного стороннього вмісту.




10. Керування веб-сайтами


Спільнота грає провідну роль у створенні і примусі до виконання правил, що застосовуються у різних розділах наших Проектів. Фонд Вікімедіа рідко втручається в процеси ухвалення рішень щодо правил і примусу до їх виконання. У деяких виняткових випадках може виникнути необхідність або спільнота може звернутися до нас, щоб ми врегулювали складнощі з особливо проблемним користувачем у зв'язку зі значними порушеннями правил проекту або небезпечною поведінкою з його боку. У таких випадках ми залишаємо за собою право, але не зобов'язані:

вивчити використання вами сервісів, щоб (а) визначити, чи мало місце порушення даних Умов використання, правил конкретного розділу проекту або інших застосовних законів або політик, або (б) виконати вимоги чинного законодавства, судового процесу або відповідного урядового запиту;
виявляти, попереджати або вживати інші заходи щодо шахрайства, вирішення проблем з безпекою або технічних питань, або відповідати на запити користувачів;
блокувати, відмовляти в доступі або обмежувати доступ до матеріалів, опублікованих користувачем, що порушує ці Умови використання;
заборонити користувачеві редагувати або розміщувати матеріали або заблокувати обліковий запис користувача, або відмовити йому в доступі у відповідь на дії, що порушують ці Умови використання, зокрема у відповідь на неодноразове порушення авторських прав;
вжити передбачені законом заходи проти користувачів, що порушують ці Умови використання (зокрема, повідомити правоохоронні органи);
іншим чином керувати сайтами проекту так, щоб забезпечити їхнє належне функціонування і захист прав, власності і безпеки нас і наших користувачів, ліцензіарів, партнерів і громадськості.


В інтересах наших користувачів і Проектів, у крайніх обставинах, коли обліковий запис або доступ учасника були заблоковані відповідно до даного положення, він або вона не мають права створити або використовувати інший обліковий запис або дістати доступ до того ж Проекту, якщо тільки ми не дамо на це чіткого і ясного дозволу. Щоб не обмежувати владу спільноти, Фонд Вікімедіа сам по собі не заборонятиме користувачеві редагувати або публікувати матеріали, а також не блокуватиме обліковий запис учасника або його доступ до проекту тільки через конструктивну критику, яка не призводить до дій, що будь-яким іншим чином порушують дані Умови використання або правила спільноти.


Спільнота Вікімедіа і її члени можуть також вживати заходи щодо користувачів, що порушують ці правила, включаючи, серед іншого, попередження, розслідування, блокування або відключення таких користувачів, якщо подібне допускається спільнотою і правилами Фонду, застосовними до конкретної версії Проекту. Ви даєте згоду дотримуватися остаточних рішень органів вирішення спорів, що засновані спільнотою в рамках конкретної версії Проекту (наприклад, арбітражні комітети); ці рішення можуть включати санкції, викладені в правилах конкретної версії Проекту.


До особливо проблемних користувачів, чиї облікові записи або доступ були заблоковані відразу в декількох розділах наших Проектів, може бути застосоване відключення від одразу всіх розділів Проектів, відповідно до Політики глобальної заборони («глобального бану»). На відміну від рішень Ради опікунів або даних Умов використання, прийняті спільнотою правила і політики, що діють в одному або декількох розділах наших Проектів (як, наприклад, Політика глобальної заборони), можуть бути змінені відповідними спільнотами згідно з їхніми власними процедурами.


Блокування облікового запису користувача або обмеження його доступу («бан»), здійснювані згідно з цим положенням, повинні відповідати розділу 12 даних Умов використання.




11. Резолюції та правила проектів


Рада опікунів Фонду Вікімедіа час від часу випускає офіційні правила. Деякі з цих правил можуть бути обов'язковими для конкретного Проекту або його розділу, і якщо вони є, ви погоджуєтеся дотримуватися їх у відповідних випадках.




12. Припинення дії


Хоча ми і сподіваємося, що ви продовжите і надалі вносити внесок до наших проектів, ви можете у будь-який момент відмовитися від використання наших сервісів. У деяких (ми сподіваємося, маловірогідних) обставинах може виявитися необхідним, щоб у цілях захисту інтересів Фонду, спільноти Вікімедіа або її окремих користувачів (згідно з розділом 10) було припинено повністю або частково надання вам доступу до наших сервісів, зупинена дія цих Умов використання, заблокований ваш обліковий запис або доступ, або ж була накладена заборона на вашу участь як користувача (т.зв. «бан»). Якщо ваш обліковий запис або доступ заблоковані або іншим чином обмежені з якої-небудь причини, ваш публічний внесок залишається загальнодоступним (згідно із застосовними правилами), і, якщо тільки ми не повідомимо вас про протилежне, ви все одно можете дістати доступ до наших загальнодоступних сторінок для єдиної мети читання загальнодоступного вмісту наших проектів. Проте, за таких умов ви не зможете дістати доступ до вашого облікового запису або персональних налаштувань. Ми залишаємо за собою право призупинити або припинити надання послуг у будь-який час, з вказівкою або без вказівки причини, а також з попереднім повідомленням або без нього. Навіть після того, як ваша участь заборонена, заблокована або іншим чином припинена, дані Умови використання залишатимуться в силі відносно відповідних положень, зокрема розділи 1, 3, 4, 6, 7, 9-15 і 17.






13. Суперечки і юрисдикція


Зверніть на це особливу увагу


Ми сподіваємося, що ваша участь не супроводжуватиметься ніякими серйозними розбіжностями, проте у разі виникнення суперечок ми закликаємо вас вирішувати їх за допомогою відповідних процедур або механізмів вирішення суперечок, що забезпечуються нашими Проектами або їхніми розділами, а також Фондом Вікімедіа. Якщо ви маєте намір подати проти нас судовий позов, ви погоджуєтеся подавати його і вирішувати суперечку тільки в державному або федеральному суді, розташованому в Сан-Франциско, штат Каліфорнія. Ви також погоджуєтеся, що дані Умови використання, а також будь-які юридичні претензії, які можуть виникнути між нами, регулюватимуться і вирішуватимуться на підставі законів штату Каліфорнія, і, в міру необхідності, законів Сполучених Штатів Америки (без посилання на принцип колізійного права). Ви зобов'язуєтеся підкорятися персональній юрисдикції і погоджуєтеся з доцільністю місця розгляду справи, якими є суди, розташовані в Сан-Франциско, штат Каліфорнія, в будь-яких правових діях або процедурах, що мають відношення до нас або даних Умов використання.


Щоб гарантувати, що суперечки вирішуватимуться негайно після їх виникнення, ви погоджуєтеся, що, незалежно від будь-якого законодавчого акту або закону, що затверджує протилежне, будь-які претензії, що є у вас, або підстави для позову, які витікають з або зв'язані з використанням наших сервісів або із даними Умовами використання, повинні бути подані (залежно від того, що наступить раніше) протягом встановленого терміну позовної давності або протягом 1 (одного) року після того, як відповідні факти, що складають основу такої претензії або позову, могли бути виявлені при розумній уважності (або назавжди заборонені).




14. Відмова від відповідальності


Зверніть на це особливу увагу


Не дивлячись на те, що Фонд Вікімедіа робить все можливе для забезпечення доступності освітніх та інформаційних матеріалів для найширшої аудиторії, ви використовуєте наші сервіси на свій страх і ризик. Ми надаємо ці сервіси за принципом «як є» (as is) і «як доступно» (as available), і ми недвозначно відмовляємося давати будь-які явні або непрямі гарантії будь-якого роду, включаючи, серед іншого, непрямі гарантії, що маються на увазі, придатності для конкретних цілей і відсутності порушень авторських прав. Ми не даємо ніяких гарантій того, що наші сервіси відповідатимуть вашим вимогам, будуть безпечними, надійними, безперебійними, своєчасними, точними і безпомилковими або що ваша інформація буде захищена.


Ми не несемо відповідальності за зміст даних або дії сторонніх осіб, і ви звільняєте нас, наших директорів, посадових осіб, співробітників і агентів від будь-яких претензій і вимог відшкодування збитків, відомих і невідомих, яким-небудь чином пов'язаних чи похідних від яких-небудь претензій, які у вас є щодо будь-яких сторонніх осіб. Ніякі поради або інформація, отримані вами від нас або за допомогою наших сервісів, або завдяки ним, чи то в усній або письмовій формі, не гарантують нічого, якщо тільки це чітко і ясно не вказано в даних Умовах використання.


Завантаження або отримання іншим чином будь-яких матеріалів за допомогою використання наших сервісів здійснюється вами на власний страх і ризик, і ви нестимете повну відповідальність за збиток, нанесений вашій комп'ютерній системі, або втрату даних у результаті завантаження таких матеріалів. Ви погоджуєтеся з тим, що ми не несемо ніякої відповідальності або зобов'язань за видалення, пошкодження, втрату або неможливість передачі яких-небудь матеріалів або повідомлень, що відносяться до наших сервісів. Ми залишаємо за собою право у будь-який час, після попереднього повідомлення або без нього, за власним розсудом встановлювати обмеження на використання і зберігання інформаційних матеріалів.


У деяких штатах або юрисдикціях не допускаються відмови від відповідальності, подібні наведеним у даному розділі, тому, залежно від закону, вони можуть частково або в повному об'ємі опинитися для вас непридатні.




15. Обмеження відповідальності


Зверніть на це особливу увагу

Фонд Вікімедіа не нестиме відповідальності перед вами або будь-якою іншою особою за будь-які прямі, непрямі, випадкові, спеціальні, подальші або штрафні збитки, включаючи (але не обмежуючись цим) упущений прибуток, збиток ділової репутації, компенсації за використання, псування даних або інші нематеріальні збитки, незалежно від наявності попереджень про можливість таких збитків. Ні за яких обставин наша відповідальність в сукупності не може перевищувати тисячу доларів США (USD 1000,00). У тому випадку, якщо чинне законодавство не допускає обмеження або виключення відповідальності за випадкові або непрямі збитки, вищезгадане обмеження або виключення може не розповсюджуватися на ваш випадок, хоча наша відповідальність буде обмежена в максимальному ступені, дозволеному чинним законодавством.




16. Внесення змін до даних Умов використання


Оскільки внесок спільноти Вікімедіа виключно важливий для зростання і підтримки наших проектів, ми вважаємо інформування і залученість спільноти важливим елементом того, щоб ці Умови використання належним чином відповідали інтересам учасників наших проектів. Це також необхідно для того, щоб така угода могла вважатися «справедливим контрактом» (fair contract). Тому ми зобов'язуємося надати спільноті для обговорення і коментування ці Умови використання (а також будь-які їхні майбутні редакції) щонайменше за 30 (тридцять) днів до закінчення періоду, відведеного на обговорення і коментарі. Якщо плануються істотні зміни, ми надамо додаткові 30 днів для представлення зауважень після публікації перекладу пропонованих змін принаймні трьома мовами (вибраними на наш розсуд). Спільноті буде запропоновано перекласти пропоновані зміни іншими мовами за необхідності. У випадках змін, викликаних правовими або адміністративними причинами, необхідністю виправити неточні заяви, або змін, що є реакцією на коментарі спільноти, ми маємо намір відвести принаймні 3 (три) дні на попереднє повідомлення.


Оскільки може виявитися необхідним час від часу змінювати ці Умови використання, ми надамо повідомлення про такі зміни і можливість висловити свої зауваження через веб-сайти наших проектів, а також через список розсилки WikimediaAnnounce-l. Проте, ми просимо вас періодично проглядати найостаннішу версію даних Умов використання (доступну за адресою http://wikimediafoundation.org/wiki/Terms of use). Те, що ви продовжуєте користуватися нашими сервісами після того, як нова версія Умов використання стає офіційною вслід за повідомленням і після закінчення подальшого дискусійного періоду, розглядається як ваша згода із даними Умовами використання. Для захисту Фонду Вікімедіа і інших таких же, як і ви, користувачів, не користуйтеся нашими сервісами, якщо не згодні з нашими Умовами використання.




17. Інші умови


Дані Умови використання не створюють відносин зайнятості, агентства, партнерства або спільного підприємства між вами і нами, Фондом Вікімедіа. Якщо ви не підписували з нами окремої угоди, дані Умови використання є вичерпною угодою між вами і нами. Якщо є суперечність між даними Умовами використання і підписаною між вами і нами письмовою угодою, переважну силу має підписана угода.


Ви погоджуєтеся з тим, що ми можемо повідомляти вас, зокрема про внесення змін до Умов використання, за допомогою вашої електронної пошти, звичайного поштового зв'язку або шляхом розміщення повідомлень на веб-сайтах наших проектів.


Якщо при яких-небудь обставинах ми не застосовуємо або не наполягаємо на примусовому застосуванні якого-небудь положення даних Умов використання, це не свідчить про відмову від цього положення.


Ви усвідомлюєте, що, якщо інше не обумовлене нами у письмовій формі, ви не повинні чекати отримання компенсації за будь-яку діяльність, внесок або ідею, яку ви надаєте нам, спільноті, а також Проектам Вікімедіа або їхнім окремим розділам.


Незважаючи на будь-які положення даних Умов використання, в яких затверджується протилежне, ми (Фонд Вікімедіа) разом з вами спільно зобов'язуємося не змінювати чинні умови і вимоги будь-якої вільної ліцензії, яка використовується в Проектах або їхніх розділах, якщо використання такої вільної ліцензії дозволене даними Умовами використання.


Дані Умови використання були написані англійською мовою (американський варіант). Хоча ми сподіваємося, що переклади чинних Умов використання точні, у разі яких-небудь різночитань між оригінальною англійською версією і перекладом перевагу має оригінальна версія англійською мовою.


Якщо яке-небудь положення або частина положення даних Умов використання буде визнано незаконним, недійсним або нездійсненним, таке положення або частина положення вважатиметься відокремленим від даних Умов використання і виконуватиметься в максимально можливому дозволеному ступені, зі збереженням у повній силі усіх інших положень даних Умов використання.

Дякуємо!


Ми вдячні вам за те, що ви знайшли час прочитати ці Умови використання, і дуже раді вашому внеску в підтримувані нами проекти, а також тому, що ви користуєтеся нашими послугами. Своїм внеском ви допомагаєте побудувати щось дійсно значне — не тільки значущі спільно-редаговані енциклопедичні проекти, що дають можливість освіти й інформацію мільйонам людей, яким інакше вона могла б не бути доступною, але і динамічну спільноту однодумців і колег, зосереджену на вельми благородній меті.




Ці оновлені Умови використання вступили в дію 16 червня 2014 року. Попередні версії умов:

Умови використання (2012—2014): діяли з 24 травня 2012 до 16 червня 2014
Умови використання (2009): діяли з 2009 до 24 травня 2012.


У разі розбіжності в тлумаченні між оригінальною англійською версією та перекладом, оригінальна англійська версія має пріоритет.









Retrieved from "https://foundation.wikimedia.org/w/index.php?title=Terms_of_Use/uk&amp;oldid=130898"
		Categories: Terms of UsePolicies
	



	Navigation menu
	
		
	
		
		Personal tools
	
	
		
		EnglishLog in
		
	


		
			
	
		
		Namespaces
	
	
		
		PageDiscussion
		
	


			
	
	
		
		Variants
			expanded
			collapsed
	
	
		
		
		
	


		
		
			
	
		
		Views
	
	
		
		ReadFeedbackView history
		
	


			
	
	
		
		More
			expanded
			collapsed
	
	
		
		
		
	


			
	
			
				Search
			
		
			
				
				
				
				
			
		
	


		
	
	

	
		
	
	
	
		
		About Wikimedia
	
	
		
		HomeOfficial websiteContact usWikimedia NewsMovement blogQuestions for Wikimedia?
		
	


	
	
		
		Support
	
	
		
		DonateVolunteeringWikipedia Store
		
	


	
		
		Corporate
	
	
		
		BylawsValuesPoliciesResolutionsBoard meetingsAnnual ReportFinancial reports and Form 990Fundraising reportsMovement affiliates
		
	


	
		
		Wiki
	
	
		
		Give feedbackRecent changes
		
	


	
		
		Tools
	
	
		
		What links hereRelated changesSpecial pagesPermanent linkPage informationCite this page
		
	


	
		
		Print/export
	
	
		
		Create a bookDownload as PDFPrintable version
		
	


	




	
	 This page was last edited on 5 October 2021, at 02:09.
	Text is available under the Creative Commons Attribution-ShareAlike License;
additional terms may apply.
See Terms of Use for details.


	
	Privacy policy
	About Wikimedia Foundation Governance Wiki
	Disclaimers
	Mobile view
	Developers
	Statistics
	Cookie statement


	
	
	







