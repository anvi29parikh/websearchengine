



Terms of Use/el - Wikimedia Foundation Governance Wiki


























	
	
	
	
	Terms of Use/el
	
		From the Wikimedia Foundation Governance Wiki
		&lt; Terms of Use
		
		
		
		Jump to navigation
		Jump to search
		

 In other languages
English &nbsp;· العربية&nbsp;· asturianu&nbsp;· беларуская (тарашкевіца)&nbsp;· български&nbsp;· বাংলা&nbsp;· català&nbsp;· čeština&nbsp;· Deutsch&nbsp;· Ελληνικά&nbsp;· English&nbsp;· español&nbsp;· suomi&nbsp;· français&nbsp;· galego&nbsp;· עברית&nbsp;· Bahasa Indonesia&nbsp;· italiano&nbsp;· 日本語&nbsp;· 한국어&nbsp;· македонски&nbsp;· മലയാളം&nbsp;· Nederlands&nbsp;· polski&nbsp;· português do Brasil&nbsp;· русский&nbsp;· ไทย&nbsp;· українська&nbsp;· Tiếng Việt










 Όροι Χρήσης






Αυτή είναι μια αναγνώσιμη από ανθρώπους σύνοψη των Όρων Χρήσης.
Αποποίηση: Αυτή η σύνοψη δεν είναι μέρος των Όρων Χρήσης και δεν είναι νομικό έγγραφο. Είναι απλά μια εύχρηστη αναφορά για την κατανόηση των πλήρων όρων. Αντιληφθείτε το ως μια φιλική προς τον χρήστη διεπαφή για την νομική γλώσσα των Όρων Χρήσης μας.

Μέρος της αποστολής μας είναι:
να Ενδυναμώσουμε και Εμπλέξουμε ανθρώπους από όλο τον κόσμο για να συλλέξουν και να αναπτύξουν εκπαιδευτικό περιεχόμενο και είτε να το δημοσιεύσουν υπό ελεύθερη άδεια χρήσης είτε να το αφιερώσουν ως κοινό κτήμα.
να Διασπείρουμε αυτό το περιεχόμενο κατάλληλα και παγκόσμια, δωρεάν.




Είστε ελεύθερος να:

Αναγνώσετε και Εκτυπώσετε τα λήμματα και άλλα πολυμέσα μας δωρεάν.
Μοιραστείτε και Επαναχρησιμοποιήσετε τα λήμματα και άλλα πολυμέσα μας υπό ελεύθερες και ανοιχτές άδειες.
Συνεισφέρετε σε και Επεξεργαστείτε τους διάφορους ιστότοπους ή Εγχειρήματά μας.




Υπό τις παρακάτω προϋποθέσεις:

Υπευθυνότητα - Αναλαμβάνετε την ευθύνη για τις αλλαγές σας (αφού μόνο φιλοξενούμε το περιεχόμενό σας).
Ευγένεια - Υποστηρίζετε ένα πολιτισμένο περιβάλλον και δεν παρενοχλείτε άλλους χρήστες.
Νόμιμη Συμπεριφορά - Δεν παραβιάζετε δικαιώματα πνευματικής ιδιοκτησίας ή άλλους νόμους.
Όχι βλάβες - Δεν βλάπτετε την τεχνολογική υποδομή μας.
Όροι Χρήσης και Πολιτικές - Μπορείτε να τηρείτε τους παρακάτω Όρους Χρήσης και τις ισχύουσες κοινοτικές πολιτικές, όταν επισκέπτεστε τις ιστοσελίδες μας ή συμμετέχετε στις κοινότητές μας.




Με την κατανόηση ότι:

Αδειοδοτείτε Ελεύθερα Τις Συνεισφορές Σας - γενικά πρέπει να αδειοδοτείτε τις συνεισφορές σας και τις επεξεργασίες σας στους ιστότοπους ή Εγχειρήματά μας υπό ελεύθερες και ανοιχτές άδειες χρήσης (εκτός αν η συνεισφορά σας είναι κοινό κτήμα).
Μη Επαγγελματικές Συμβουλές - το περιεχόμενο των λημμάτων και άλλα εγχειρήματα είναι μόνο για πληροφοριακούς σκοπούς και δεν υποκαθιστά επαγγελματικές συμβουλές. 











Οι όροι χρήσης μας


Φανταστείτε ένα κόσμο όπου κάθε ανθρώπινη ύπαρξη μπορεί ελεύθερα να μοιράζεται το σύνολο της γνώσης. Αυτή είναι η δέσμευσή μας. – Η δήλωση του οράματός μας


Καλώς ήρθατε στο Wikimedia! Το Wikimedia Foundation, Inc. («εμείς» ή «εμάς»), είναι ένας μη κερδοσκοπικός φιλανθρωπικός οργανισμός του οποίου η αποστολή είναι να ενδυναμώσει και να εμπλέξει ανθρώπους σε όλο τον κόσμο για να συλλέξουν και να αναπτύξουν περιεχόμενο κάτω από μια ελεύθερη άδεια χρήσης ή ως κοινό κτήμα, και να το διαδώσουν αποτελεσματικά και σε παγκόσμιο επίπεδο, χωρίς χρέωση.


Για να υποστηρίξουμε τη ζωντανή κοινότητα μας, παρέχουμε την απαραίτητη υποδομή και το οργανωτικό πλαίσιο για την ανάπτυξη των πολύγλωσσων έργων, wiki και τις εκδόσεις τους (όπως εξηγείται εδώ) και άλλων προσπαθειών που υπηρετούν αυτή την αποστολή. Προσπαθούμε να κάνουμε και να διατηρήσουμε εκπαιδευτικό και πληροφοριακό περιεχόμενο από τα εγχειρήματα διαθέσιμα στο διαδίκτυο δωρεάν, στο διηνεκές.


Σας καλωσορίζουμε ("εσείς" ή ο "χρήστης"), ως αναγνώστη, εκδότη, συντάκτη ή συνεργάτη των εγχειρημάτων του Wikimedia, και σας ενθαρρύνουμε να ενταχθείτε στην κοινότητα του Wikimedia. Πριν να συμμετέχετε, ωστόσο, σας παρακαλούμε και ζητούμε να διαβάσετε και να συμφωνήσετε με τους παρακάτω όρους χρήσης ("Όροι Χρήσης").

Επισκόπηση


Οι παρόντες Όροι Χρήσης σας μιλούν για τις δημόσιες υπηρεσίες μας στο Wikimedia Foundation, τη σχέση μας προς εσάς ως χρήστη, καθώς και τα δικαιώματα και τις ευθύνες που καθοδηγούν και τους δύο. Θέλουμε να γνωρίζετε ότι φιλοξενούμε μια απίστευτη ποσότητα εκπαιδευτικού και ενημερωτικού περιεχομένου, στο σύνολο των οποίων συνέβαλε και κατέστη δυνατό από χρήστες, όπως ο εαυτός σας. Γενικά δεν συνεισφέρουμε, δεν παρακολουθούμε, ή διαγράφουμε περιεχόμενο (με την σπάνια εξαίρεση πολιτικών, όπως αυτοί οι Όροι Χρήσης ή νομικής συμμόρφωσης για ανακοινώσεις DMCA). Αυτό σημαίνει ότι ο εκδοτικός έλεγχος είναι στα χέρια σας και τους συναδέλφους σας χρήστες που δημιουργούν και διαχειρίζονται το περιεχόμενο. Εμείς μόνο φιλοξενούμε αυτό το περιεχόμενο.


Η κοινότητα - το δίκτυο των χρηστών που συνεχώς κατασκευάζουν και χρησιμοποιούν τους διάφορους ιστότοπους ή Εγχειρήματα - είναι τα κύρια μέσα με τα οποία επιτυγχάνονται οι στόχοι της αποστολής. Η Κοινότητα συμβάλλει και βοηθά στη διαχείριση των ιστοσελίδων μας. Η κοινότητα αναλαμβάνει την κρίσιμη λειτουργία της δημιουργίας και της επιβολής των πολιτικών για τις συγκεκριμένες εκδόσεις του εγχειρημάτων (όπως οι διάφορες γλωσσικές εκδόσεις για το εγχείρημα Wikipedia ή την πολύγλωσση έκδοση των Wikimedia Commons).


Είστε ευπρόσδεκτος να συμμετάσχετε ως συνεισφέρων, συντάκτης, ή συγγραφέας, αλλά θα πρέπει να ακολουθείτε τις πολιτικές που κυβερνούν κάθε ένα από τα ανεξάρτητα Εγχειρήματα. Το μεγαλύτερο από τα Εγχειρήματά μας είναι η Βικιπαίδεια, αλλά επίσης φιλοξενούμε και άλλα Εγχειρήματα, το κάθε ένα με διαφορετικούς σκοπούς και μεθόδους εργασίας. Κάθε Εγχείρημα έχει μια ομάδα από συνεισφέροντες, συντάκτες ή συγγραφείς που εργάζονται μαζί για να δημιουργήσουν και να διαχειριστούν το περιεχόμενο σε εκείνο το Εγχείρημα. Είστε ευπρόσδεκτος να συμμετέχετε σε εκείνες τις ομάδες και να εργαστείτε μαζί τους για να βελτιώστε εκείνα τα Εγχειρήματα. Επειδή είμαστε αφιερωμένοι να κάνουμε το περιεχόμενο ελεύθερα διαθέσιμο στο κοινό, γενικά απαιτούμε ότι όλο το περιεχόμενο που συνεισφέρετε είναι διαθέσιμο υπό μια ελεύθερη άδεια χρήσης ή είναι κοινό κτήμα.


Παρακαλούμε να κατανοείτε ότι είστε νομικά υπεύθυνοι για όλες τις συνεισφορές, επεξεργασίες, και επαναχρησιμοποίηση του περιεχόμενου της Wikipedia υπό τους νόμους των Ηνωμένων Πολιτειών της Αμερικής και άλλους εφαρμόσιμους νόμους (που μπορεί να περιλαμβάνουν τους νόμους όπου ζείτε ή όπου βλέπετε ή επεξεργάζεστε το περιεχόμενο). Αυτό σημαίνει ότι είναι σημαντικό να είστε προσεχτικοί όταν αναρτάτε περιεχόμενο. Υπό το φως αυτής της υπευθυνότητας, έχουμε κάποιους κανόνες σχετικά με το τι δεν μπορείτε να αναρτάτε, πολλοί από τους οποίους είναι είτε για την δική σας προστασία είτε για την προστασία χρηστών όπως εσείς. Παρακαλούμε να έχετε στο νου σας ότι το περιεχόμενο που φιλοξενούμε είναι μόνο για γενικούς πληροφοριακούς σκοπούς, οπότε αν αναζητείτε εξειδικευμένες συμβουλές για ένα συγκεκριμένο ερώτημα (όπως ιατρικά, νομικά, ή οικονομικά ζητήματα), θα πρέπει να αναζητήσετε την βοήθεια ενός αδειοδοτημένου ή ικανού επαγγελματία. Επίσης περιλαμβάνουμε και άλλες σημαντικές ειδοποιήσεις και αποποιήσεις, οπότε παρακαλούμε να διαβάσετε αυτούς τους Όρους Χρήσης ολόκληρους.


Για σαφήνεια, άλλοι οργανισμοί, όπως τοπικά παραρτήματα Wikimedia και σύνδεσμοι, που μπορεί να μοιράζονται την ίδια αποστολή είναι ωστόσο νομικά ανεξάρτητοι και ξεχωριστοί από το Wikimedia Foundation και δεν έχουν καμία ευθύνη για τη λειτουργία του ιστοτόπου ή του περιεχόμενού του.

Contents

1 Επισκόπηση
2 1.  Οι Υπηρεσίες Μας
3 2. Πολιτική Ιδιωτικότητας
4 3. Περιεχόμενο Που Φιλοξενούμε
5 4. Αποφύγετε Ορισμένες Δραστηριότητες
6 5. Ασφάλεια Κωδικών Πρόσβασης
7 6. Εμπορικά Σήματα
8 7. Αδειοδότηση Περιεχομένου
9 8. DMCA Συμμόρφωση
10 9. Ιστότοποι τρίτων και πόροι
11 10. Διαχείριση των Ιστοτόπων
12 11. Αποφάσεις και Πολιτικές των Εγχειρημάτων
13 12. Τερματισμός
14 13. Διαφωνίες και Δικαιοδοσία
15 14. Αποποιήσεις
16 15. Περιορισμός Ευθύνης
17 16. Τροποποιήσεις σε αυτούς τους Όρους Χρήσης
18 17. Άλλοι Όροι
19 Ευχαριστούμε!







1.  Οι Υπηρεσίες Μας


Το Ίδρυμα Wikimedia είναι αφιερωμένο στο να ενθαρρύνει την δημιουργία, ανάπτυξη και διανομή ελεύθερου πολύγλωσσου περιεχομένου, και να φιλοξενεί το πλήρες περιεχόμενο αυτών των βασισμένων σε wiki Εγχειρημάτων για το κοινό δωρεάν. Ο ρόλος μας είναι να φιλοξενούμε μερικά από τα μεγαλύτερα Εγχειρήματα συνεργατικής επεξεργασίας στον κόσμο, τα οποία μπορούν να βρεθούν εδώ. Ωστόσο, λειτουργούμε μόνο ως μια υπηρεσία φιλοξενίας, διατηρώντας την υποδομή και το οργανωτικό πλαίσιο που επιτρέπει στους χρήστες μας να οικοδομήσουν τα Εγχειρήματα του Wikimedia, συνεισφέροντας και επεξεργάζοντας το περιεχόμενο οι ίδιοι. Λόγω της μοναδικού ρόλου μας, υπάρχουν μερικά πράγματα που πρέπει να γνωρίζετε κατά την εξέταση της σχέσης μας προς εσάς, τα Εγχειρήματα και τους άλλους χρήστες:

Δεν αναλαμβάνουμε συντακτικό ρόλο: Επειδή τα Εγχειρήματα του Wikimedia είναι συνεργατικής επεξεργασίας, όλο το περιεχόμενο που φιλοξενούμε παρέχεται από τους χρήστες, όπως εσείς, και δεν παίρνουμε ένα συντακτικό ρόλο. Αυτό σημαίνει ότι γενικά δεν παρακολουθούμε ή  επεξεργαζόμαστε το περιεχόμενο των ιστοτόπων των Εγχειρημάτων, και δεν αναλαμβάνουμε καμία ευθύνη για το περιεχόμενο αυτό. Ομοίως, δεν εγκρίνουμε οποιεσδήποτε απόψεις που εκφράζονται μέσω των υπηρεσιών μας, και δεν εκπροσωπούμε ούτε εγγυόμαστε την ειλικρίνεια, την ακρίβεια ή την αξιοπιστία οποιουδήποτε υποβαλλόμενης από την κοινότητα περιεχόμενου. Αντ 'αυτού,  παρέχουμε απλώς πρόσβαση στο περιεχόμενο που οι συνάδελφοί σας χρήστες έχουν συνεισφέρει και επεξεργαστεί.
Είστε εσείς υπεύθυνοι για τις δικές σας ενέργειες: Είστε νομικά υπεύθυνοι για τις δικές σας επεξεργασίες και συνεισφορές στα Εγχειρήματα του Wikimedia, οπότε για την δική σας προστασία θα πρέπει να ενεργείτε με προσοχή και να αποφεύγετε να συνεισφέρετε με περιεχόμενο που μπορεί να καταλήξει σε ποινική η αστική ευθύνη κάτω από οποιαδήποτε σχετική νομοθεσία. Για σαφήνεια, σχετική νομοθεσία περιλαμβάνει τουλάχιστον τους νόμους των Ηνωμένων Πολιτειών της Αμερικής. Παρότι μπορεί να μη συμφωνούμε με τέτοιες ενέργειες, προειδοποιούμε τους συντάκτες και συνεισφέροντες ότι οι αρχές μπορεί να ενεργήσουν με την εφαρμογή νόμων άλλων χωρών επάνω σας, συμπεριλαμβανομένων των τοπικών νόμων όπου ζείτε ή όπου διαβάζετε ή επεξεργάζεστε περιεχόμενο. Το Ίδρυμα Wikimedia γενικά δεν μπορεί να προσφέρει κάποια προστασία, εγγύηση, αμνηστία ή ασφάλιση.




2. Πολιτική Ιδιωτικότητας


Σας ζητούμε να επιθεωρήσετε τους όρους της Πολιτικής Ιδιωτικότητας, ώστε να είστε ενήμεροι για το πως συλλέγουμε και χρησιμοποιούμε τις πληροφορίες σας. Επειδή οι υπηρεσίες μας χρησιμοποιούνται από ανθρώπους σε όλο τον κόσμο, προσωπικές πληροφορίες που συλλέγουμε μπορεί να αποθηκεύονται και να τυχαίνουν επεξεργασίας στις Ηνωμένες Πολιτείες της Αμερικής ή οποιαδήποτε άλλη χώρα στην οποία εμείς ή πράκτορές μας διατηρούν εγκαταστάσεις. Χρησιμοποιώντας τις υπηρεσίες μας, συμφωνείτε σε οποιαδήποτε παρόμοια διακίνηση πληροφορίες εκτός της χώρας μας.




3. Περιεχόμενο Που Φιλοξενούμε
Μπορεί να βρείτε κάποιο περιεχόμενο αμφισβητούμενο ή εσφαλμένο: Επειδή παρέχουμε ευρύ περιεχόμενο που παράγεται ή συλλέγεται από  χρήστες, μπορεί να συναντήσετε περιεχόμενο που βρίσκετε προσβλητικό, λανθασμένο, παραπλανητικό, μεροληπτικό, ή άλλως αμφισβητούμενο. Γι'αυτό σας ζητούμε να χρησιμοποιήσετε κοινή λογική και κατάλληλη κρίση όταν χρησιμοποιείτε τις υπηρεσίες μας.
Το περιεχόμενό μας είναι μόνο για σκοπούς γενικής πληροφόρησης: Παρότι φιλοξενούμε σημαντικό περιεχόμενο που παραπέμπει σε επαγγελματικά θέματα, όπως ιατρικά, νομικά, ή οικονομικά ζητήματα, αυτό το περιεχόμενο παρουσιάζεται μόνο για γενικούς πληροφοριακούς λόγους. Δεν θα πρέπει να λαμβάνεται ως επαγγελματική συμβουλή. Παρακαλούμε αναζητήστε ανεξάρτητη επαγγελματική υποστήριξη από κάποιον που έχει άδεια ή επάρκεια στον σχετικό τομέα αντί να ενεργήσετε με βάση οποιαδήποτε πληροφορία, άποψη, ή συμβουλή που περιέχεται σε κάποιον από τους ιστοτόπους μας.




4. Αποφύγετε Ορισμένες Δραστηριότητες


Τα Εγχειρήματα που φιλοξενούνται από το Ίδρυμα Wikimedia υπάρχουν μόνο λόγο της ενεργούς κοινότητας χρηστών όπως εσείς που συνεργάζονται μεταξύ τους για να γράφουν, επεξεργάζονται και επιμελούνται το περιεχόμενο. Ευχάριστα καλωσορίζουμε την συμμετοχή σας σε αυτή την κοινότητα. Σας ενθαρρύνουμε να είστε πολιτισμένοι και ευγενικοί στις συναναστροφές σας με άλλους στην κοινότητα, να ενεργείτε έχοντας καλή πίστη, και να κάνετε επεξεργασίες και συνεισφορές με στόχο την διασφάλιση της αποστολής του κοινού Εγχειρήματος.


Κάποιες δραστηριότητες, είτε νόμιμες είτε παράνομες, μπορεί να είναι επιβλαβείς σε άλλους χρήστες και να παραβιάζουν τους κανόνες, και κάποιες δραστηριότητες μπορεί επίσης να υπόκεινται στην ευθύνη σας. Συνεπώς, για την δική σας προστασία και για αυτή των άλλων χρηστών, δεν μπορείτε να εμπλέκεστε με τέτοιες δραστηριότητες στους ιστοτόπους μας. Αυτές οι δραστηριότητες περιλαμβάνουν:

Παρενόχληση Άλλων
Εμπλοκή σε παρενόχληση, απειλές, καταδίωξη, spam, ή βανδαλισμό


και

Μετάδοση αλυσιδωτών μηνυμάτων, άχρηστων μηνυμάτων, ή spam σε άλλους χρήστες.
Παραβίαση της Ιδιωτικότητας των Άλλων
Η παραβίαση των δικαιωμάτων ιδιωτικότητας άλλων υπό τους νόμους των ΗΠΑ ή άλλους εφαρμοζόμενους νόμους (που μπορεί να περιλαμβάνουν τους νόμους όπου ζείτε ή όπου βλέπετε ή επεξεργάζεστε περιεχόμενο),
Διακίνηση προσωπικά αναγνωρίσιμων πληροφοριών για σκοπούς παρενόχλησης, εκμετάλλευσης, παραβίασης της ιδιωτικής ζωής, ή οποιοδήποτε διαφημιστικό ή εμπορικό σκοπό που δεν έχει εγκριθεί ρητά από το Ίδρυμα Wikimedia, και
Διακίνηση προσωπικά αναγνωρίσιμων πληροφοριών οποιουδήποτε κάτω από την ηλικία των 18 για ένα παράνομο σκοπό ή παραβιάζοντας κάποιο εφαρμοζόμενο νόμο σχετικά με την υγεία ή την ευημέρια ανηλίκων.
Εμπλοκή σε Ψευδείς Ισχυρισμούς, Πλαστοπροσωπία, ή Απάτη
Σκόπιμη ή εν γνώσει ανάρτηση περιεχομένου που αποτελεί δυσφήμηση ή συκοφαντία
Με την πρόθεση την εξαπάτηση, ανάρτηση περιεχομένου που είναι ψευδές ή ανακριβές
Προσπάθεια μίμησης κάποιου άλλου χρήστη ή άτομο, παραποίηση της σχέση σας με οποιοδήποτε άτομο ή οντότητα, ή χρήση του ονόματος χρήστη κάποιου άλλου χρήστη με την πρόθεση την εξαπάτηση, και
Η συμμετοχή σε απάτη.
Παραβίαση δικαιωμάτων
Παραβίαση πνευματικών δικαιωμάτων, εμπορικών σήματων, διπλωμάτων ευρεσιτεχνίας ή άλλων ιδιοκτησιακών δικαιωμάτων βάσει της ισχύουσας νομοθεσίας.
Κατάχρηση των Υπηρεσιών μας για Άλλους Παράνομους Σκοπούς
Ανάρτηση παιδικής πορνογραφίας ή άλλο περιεχόμενο που παραβιάζει εφαρμοζόμενους νόμους σχετικά με την παιδική πορνογραφία.
Ανάρτηση ή διακίνηση χυδαίου υλικού που είναι παράνομο υπό εφαρμοζόμενο νόμο, και
Χρήση των υπηρεσιών με τρόπου που είναι ασύμφωνος με εφαρμοζόμενο νόμο.
 Συμμετοχή σε Παρενοχλητική και Παράνομη Κατάχρηση των Εγκαταστάσεων
Ανάρτηση ή διανομή περιεχομένου που περιέχει ιούς, malware, worms, δούρειους ίππους, κακόβουλο κώδικα, ή άλλο μέσο που θα μπορούσε να βλάψει την τεχνική υποδομή ή σύστημα μας ή των χρηστών μας
Η συμμετοχή σε αυτοματοποιημένη χρήση του ιστότοπου που είναι καταχρηστική ή παρενοχλητική για τις υπηρεσίες μας και δεν έχουν εγκριθεί από την κοινότητα Wikimedia
Παρενόχληση των υπηρεσιών με την επιβολή υπερβολικού φόρτου στο δικτυακό τόπο ενός εγχειρήματος ή των δικτύων ή διακομιστών που συνδέονται με το δικτυακό τόπο ενός εγχειρήματος
Παρενόχληση  των υπηρεσιών πλημμυρίζοντας οποιαδήποτε από τις ιστοσελίδες του έργου με επικοινωνίες ή άλλη κίνηση που υποδηλώνει ότι δεν υπάρχει σοβαρή πρόθεση να χρησιμοποιήσετε το δικτυακό τόπο του εγχειρήματος για τον δεδηλωμένο σκοπό του
Η εν γνώσει πρόσβαση, παραποίηση ή χρήση οποιουδήποτε από μη δημόσιους χώρους μας στα συστήματα υπολογιστών μας χωρίς άδεια, και
Διερεύνηση, σάρωση, ή δοκιμή της ευπάθειας τεχνικών συστημάτων ή δικτύων μας, εκτός εάν πληρούνται όλες οι ακόλουθες προϋποθέσεις:
τέτοιες ενέργειες δεν κακοποιούν ή να διαταράσουν αδικαιολόγητα τα τεχνικά συστήματα ή δίκτυά μας
τέτοιες ενέργειες δεν είναι για προσωπικό όφελος (εκτός από πίστωση για την εργασία σας)
αναφέρετε τυχόν αδυναμίες στους προγραμματιστές MediaWiki (ή να τις επιδιορθώσετε οι ίδιοι), και
δεν αναλαμβάνετε τέτοιες ενέργειες με κακόβουλη ή καταστροφική πρόθεση.




Μη δημοσιοποιούμενες επί πληρωμή συνεισφορές
Αυτοί οι Όροι Χρήσης απαγορεύουν την εμπλοκή σε παραπλανητικές δραστηριότητες, συμπεριλαμβανομένης της παραπλανητικής περιγραφής εταιρικής σχέσης, της πλαστοπροσωπίας, και της απάτης. Προκειμένου να διασφαλιστεί η συμμόρφωσή σας με αυτές τις υποχρεώσεις, πρέπει να δημοσιοποιήσετε τον εργοδότη σας, τον πελάτη σας, και την εταιρική σας σχέση αναφορικά με οποιαδήποτε συνεισφορά για την οποία λαμβάνετε, ή αναμένετε να λάβετε, αμοιβή. Αυτή η δημοσιοποίηση πρέπει να γίνει με τουλάχιστον έναν από τους παρακάτω τρόπους:
μια δήλωση στην σελίδα χρήστη σας,
μια δήλωση στην σελίδα συζήτησης που συνοδεύει κάποιες πληρωμένες συνεισφορές, ή
μια δήλωση στην σύνοψη συνεισφοράς που συνοδεύει κάποιες πληρωμένες συνεισφορές.
Εφαρμοστέοι νόμοι, ή πολιτικές και οδηγίες της κοινότητας και του Ιδρύματος, όπως αυτές που αναφέρονται σε συγκρούσεις ενδιαφέροντος, μπορεί να περιορίζουν επιπλέον τις πληρωμένες συνεισφορές ή να απαιτούν περισσότερο λεπτομερείς γνωστοποιήσεις.
Η κοινότητα ενός Εγχειρήματος Wikimedia μπορεί να υιοθετήσει μια εναλλακτική πολιτική γνωστοποίησης πληρωμένης συνεισφοράς. Αν ένα Εγχείρημα υιοθετήσει μια εναλλακτική πολιτική γνωστοποίησης, θα πρέπει να ικανοποιείτε εκείνη την πολιτική αντί τις απαιτήσεις αυτής της ενότητας όταν συνεισφέρετε σε εκείνο το Εγχείρημα. Μια εναλλακτική πολιτική πληρωμένων συνεισφορών θα υπερισχύει αυτών των απαιτήσεων αν έχει εγκριθεί από την κοινότητα του σχετικού Εγχειρήματος και αναφέρεται στην σελίδα εναλλακτικής πολιτικής γνωστοποίησης.
Για περισσότερες πληροφορίες, παρακαλούμε διαβάστε τις FAQ για την γνωστοποίηση πληρωμένων συνεισφορών.


Διατηρούμε το δικαίωμα να ασκήσουμε την επιβολή διάκρισης σε σχέση με τους ανωτέρω όρους.




5. Ασφάλεια Κωδικών Πρόσβασης


Είστε υπεύθυνοι για τη διαφύλαξη του δικού σας κωδικού πρόσβασης και δεν πρέπει ποτέ να τον γνωστοποιήσετε σε οποιονδήποτε τρίτο.




6. Εμπορικά Σήματα


Αν και έχετε σημαντικές ελευθερίες για την εκ νέου χρήση του περιεχομένου από τους ιστότοπους των Εγχειργμάτων, είναι σημαντικό ότι, στο Ίδρυμα Wikimedia, προστατεύουμε τα δικαιώματα των εμπορικών σημάτων μας, έτσι ώστε να μπορούμε να προστατεύσουμε τους χρήστες μας από δόλιους μιμητές. Για το λόγο αυτό, σας ζητάμε παρακαλώντας να σεβαστείτε τα εμπορικά σήματά μας. Όλα τα εμπορικά σήματα του Ιδρύματος Wikimedia ανήκουν στο Ίδρυμα Wikimedia, και οποιαδήποτε χρήση των εμπορικών επωνυμιών μας, εμπορικών σημάτων, σημάτων υπηρεσιών, λογοτύπων, ή ονομάτων domain πρέπει να είναι σε συμμόρφωση με αυτούς τους Όρους Χρήσης και σύμφωνα με τη δική μας Πολιτική περί εμπορικών σημάτων.




7. Αδειοδότηση Περιεχομένου


Για να αυξηθούν τα κοινά της ελεύθερης γνώσης και ελεύθερου πολιτισμού, όλοι οι χρήστες που συμβάλλουν στα Εγχειρήματα απαιτούνται να χορηγούν ευρεία δικαιώματα στο ευρύ κοινό για να αναδιανείμει και να επαναχρησιμοποιήσει τις συνεισφορές τους ελεύθερα, εφόσον η χρήση αυτή γίνεται με κατάλληλη αναφορά και χορηγείται η ίδια ελευθερία για την επαναχρησιμοποίηση και αναδιανομή σε οποιαδήποτε παράγωγα έργα. Σύμφωνα με το στόχο μας για την παροχή δωρεάν πληροφοριών στο ευρύτερο δυνατό κοινό, απαιτούμε ότι όταν χρειάζεται όλο το υποβαλλόμενο περιεχόμενο να είναι αδειοδοτημένο έτσι ώστε να είναι ελεύθερα επαναχρησιμοποιήσιμο από όποιον ενδιαφέρεται να έχει πρόσβαση σε αυτό.


Συμφωνείτε με τις ακόλουθες απαιτήσεις αδειοδότησης:

Κείμενο με το οποίο κρατάτε τα πνευματικά δικαιώματα: Όταν υποβάλετε κείμενο στο οποίο διατηρείτε το δικαίωμα πνευματικής ιδιοκτησίας, συμφωνείτε να χορηγήσετε άδεια υπό τις:
Creative Commons Attribution-ShareAlike 3.0 Unported License (“CC BY-SA”), και
GNU Free Documentation License (“GFDL”)(χωρίς συγκεκριμένη έκδοση, χωρίς αμετάβλητα τμήματα, κείμενα εξωφύλλου, ή οπισθόφυλλα).
(Εκ νέου χρήστες μπορούν να συμμορφώνονται με την οποιαδήποτε άδεια ή και τις δύο.)



Η μόνη εξαίρεση είναι εάν η έκδοση Εγχειρήματος ή λειτουργίας απαιτεί μια διαφορετική άδεια. Σε αυτή την περίπτωση, συμφωνείτε να χορηγήσετε άδεια για οποιοδήποτε κείμενο που συνεισφέρετε υπό την συγκεκριμένη άδεια. Για παράδειγμα, κατά τη δημοσίευση της παρούσας έκδοσης των Όρων Χρήσης, τα Αγγλικά Wikinews απαιτεί ότι όλο το περιεχόμενο κειμένου αδειοδοτήται υπό την άδεια Creative Commons Attribution 2.5 Generic License (CC BY 2.5) και δεν απαιτεί μια διπλή άδεια με την GFDL.



Παρακαλούμε λάβετε υπόψη ότι αυτές οι άδειες επιτρέπουν εμπορικές χρήσεις των συνεισφορών σας, εφόσον τέτοιες χρήσεις είναι συμβατές με τους όρους.

Αναφορά: Η Αναφορά αποτελεί σημαντικό μέρος των εν λόγω αδειών. Θεωρούμε ότι δίνει πίστωση όπου η πίστωση αυτή οφείλεται - σε συγγραφείς όπως τον εαυτό σας. Όταν συμβάλλετε κείμενο, συμφωνείτε να αποδίδεται με κάποιο από τους παρακάτω τρόπους:

Μέσω  υπερσύνδεσμου (όπου είναι δυνατόν) ή URL προς το λήμμα στο οποίο συνεισφέρατε (δεδομένου ότι κάθε λήμμα έχει μια σελίδα ιστορικού που απαριθμεί όλους τους συγγραφείς και συντάκτες),
Μέσω υπερσύνδεσμου (όπου είναι δυνατόν) ή URL σε ένα εναλλακτικό, σταθερό διαδικτυακό αντίγραφο που είναι ελεύθερα προσβάσιμο, που συμμορφώνεται με την άδεια, και το οποίο παρέχει αναφορά στους συντάκτες με τρόπο ισοδύναμο με την αναγνώριση που παρατίθεται στην ιστοσελίδα του Εγχειρήματος, ή
Μέσα από μια λίστα όλων των συγγραφέων (αλλά σας παρακαλούμε να λάβετε υπόψη ότι κάθε κατάλογος συντακτών μπορεί να φιλτραριστεί ώστε να εξαιρεθούν πολύ μικρές ή άσχετες συνεισφορές).

Εισαγωγή κειμένου: Μπορείτε να εισάγετε κείμενο που βρήκατε κάπου αλλού ή  έχετε συγγράψει μαζί με άλλους, αλλά σε τέτοια περίπτωση εγγυάστε ότι το κείμενο είναι διαθέσιμο υπό όρους που είναι συμβατοί με την άδεια CC-BY-SA 3.0  (ή, όπως εξηγήθηκε παραπάνω, μια άλλη άδεια, όταν κατ 'εξαίρεση, απαιτείται από την έκδοση του Εγχειρήματος ή λειτουργίας) ("CC BY-SA"). Περιεχόμενο διαθέσιμο μόνο υπό την GFDL δεν είναι επιτρεπτό.



Συμφωνείτε ότι, εάν εισαγάγετε κείμενο κάτω από άδεια CC BY-SA που απαιτεί αναφορά, θα πρέπει να πιστώσετε τον συντάκτη (ες) με ένα λογικό τρόπο. Όταν οι πιστώσεις αυτές συνήθως δίνονται μέσω της σελίδας ιστορικού (όπως η εσωτερική αντιγραφή στο Wikimedia), αρκεί να δώσετε αναφορά στην σύνοψη επεξεργασίας, η οποία καταγράφεται στο ιστορικό της σελίδας, κατά την εισαγωγή του κειμένου. Οι απαιτήσεις απόδοσης είναι μερικές φορές πολύ ενοχλητικές για ειδικές περιστάσεις (ανεξάρτητα της άδειας), και μπορεί να υπάρχουν περιπτώσεις όπου η κοινότητα του Wikimedia αποφασίσει ότι το εισηγμένο κείμενο δεν μπορεί να χρησιμοποιηθεί για αυτόν τον λόγο.

Πολυμέσα εκτός κειμένου: Πολυμέσα εκτός των κειμένων στα Εγχειρήματα είναι διαθέσιμα υπό μια ποικιλία διαφορετικών αδειών χρήσης που επιτρέπουν τον γενικό στόχο της απρόσκοπτης επαναχρησιμοποίησης και αναδιανομής. Όταν συνεισφέρετε εκτός κειμένου πολυμέσα, συμφωνείτε να συμμορφώνεστε με τις απαιτήσεις των εν λόγω αδειών, όπως περιγράφεται στην Πολιτική Αδειοδότησης, και επίσης να συμμορφώνεστε με τις απαιτήσεις της συγκεκριμένης έκδοσης του Εγχειρήματος ή τη λειτουργία στην οποία συμβάλλετε. Επίσης δείτε τη Wikimedia Commons Licensing Policy για περισσότερες πληροφορίες σχετικά με τη συνεισφορά πολυμέσων που δεν είναι κείμενα σε εκείνο το Εγχείρημα.

Όχι ανάκληση της άδειας: Εκτός και συνάδει με την άδειά σας, συμφωνείτε ότι δεν θα ανακαλέσετε μονομερώς ή θα ζητήσετε την ακύρωση οποιασδήποτε άδειας που έχετε χορηγήσει υπό τους παρόντες Όρους Χρήσης για το περιεχόμενο του κειμένου ή πολυμέσων που συνεισφέρθηκαν στα Εγχειρήματα του Wikimedia ή λειτουργίες, ακόμη και αν τερματίσετε τη χρήση των υπηρεσιών μας.

Περιεχόμενο που είναι κοινό κτήμα: Περιεχόμενο που είναι κοινό κτήμα (public domain, γνωστό και ως "δημόσιος τομέας") είναι ευπρόσδεκτο! Είναι σημαντικό, ωστόσο, να επιβεβαιώνετε την κατάσταση κοινού κτήματος του περιεχομένου σύμφωνα με το δίκαιο των Ηνωμένων Πολιτειών της Αμερικής, καθώς και τους νόμους οποιονδήποτε άλλων χωρών, όπως απαιτείται από τη συγκεκριμένη έκδοση του Εγχειρήματος. Όταν συνεισφέρετε περιεχόμενο που είναι κοινό κτήμα, εγγυάστε ότι το υλικό είναι στην πραγματικότητα κοινό κτήμα, και εσείς συμφωνείτε να το επισημάνετε ανάλογα.

Επαναχρησιμοποίηση: Επαναχρησιμοποίηση του περιεχομένου που φιλοξενούμε είναι ευπρόσδεκτη, αν και υπάρχουν εξαιρέσεις για το περιεχόμενο συμπεριλαμβάνεται ως "εύλογη χρήση» ή παρόμοιες εξαιρέσεις βάσει της νομοθεσίας περί πνευματικών δικαιωμάτων. Οποιαδήποτε επαναχρησιμοποίηση θα πρέπει να συμμορφώνεται με την άδεια χρήσης.



Όταν επαναχρησιμοποιείτε ή αναδιανείμετε μια σελίδα κειμένου που αναπτύχθηκε από την κοινότητα του Wikimedia, συμφωνείτε να αποδίδετε τους συγγραφείς με οποιοδήποτε από τους παρακάτω τρόπους:

Μέσω υπερσύνδεσμου (όπου είναι δυνατόν) ή URL προς τη σελίδα ή τις σελίδες που έχετε κάνε εκ νέου χρήση (δεδομένου ότι κάθε σελίδα έχει μια σελίδα ιστορικού που απαριθμεί όλους τους συγγραφείς και συντάκτες)
Μέσω υπερσύνδεσμου (όπου είναι δυνατόν) ή URL σε ένα εναλλακτικό, σταθερό διαδικτυακό αντίγραφο που είναι ελεύθερα προσβάσιμο, που συμμορφώνεται με την άδεια, και το οποίο παρέχει αναφορά στους συντάκτες με τρόπο ισοδύναμο με την αναγνώριση που παρατίθεται στην ιστοσελίδα του Εγχειρήματος, ή
Μέσα από μια λίστα όλων των συγγραφέων (αλλά σας παρακαλούμε να λάβετε υπόψη ότι κάθε κατάλογος συντακτών μπορεί να φιλτραριστεί ώστε να εξαιρεθούν πολύ μικρές ή άσχετες συνεισφορές).



Εάν το περιεχόμενο κειμένου είχε εισαχθεί από άλλη πηγή, είναι πιθανό ότι το περιεχόμενο είναι υπό μία συμβατή CC BY-SA άδεια αλλά όχι την GFDL (όπως περιγράφεται στην ενότητα "Εισαγωγή κειμένου", παραπάνω). Σε αυτή την περίπτωση, συμφωνείτε να συμμορφώνεστε με τη συμβατή άδεια CC BY-SA και δεν έχετε τη δυνατότητα να το επαναδειοδοτήσετε υπό την GFDL. Για να προσδιοριστεί η άδεια που ισχύει για το περιεχόμενο για το οποίο επιδιώκετε την επαναχρησιμοποίηση ή αναδιανομή, θα πρέπει να επιθεωρήσετε το υποσέλιδο της σελίδας, το ιστορικό της σελίδας, και τη σελίδα συζήτησης.


Επιπλέον, πρέπει να έχετε υπόψη ότι κείμενο που προήλθε από εξωτερικές πηγές και εισήχθη σε ένα Εγχείρημα μπορεί να είναι κάτω από μια άδεια που επισυνάπτει πρόσθετες απαιτήσεις απόδοσης. Οι χρήστες συμφωνούν να αναφέρουν αυτές τις πρόσθετες απαιτήσεις απόδοσης με σαφήνεια. Ανάλογα με το Εγχείρημα, οι απαιτήσεις αυτές μπορεί να εμφανίζονται για παράδειγμα σε ένα banner ή άλλα σύμβολα που δείχνουν ότι ένα μέρος ή το σύνολο του περιεχομένου δημοσιεύθηκε αρχικά αλλού. Όταν υπάρχουν τέτοια ορατά σύμβολα, οι εκ νέου χρήστες θα πρέπει να τα διατηρούν.

Για οποιοδήποτε πολυμέσο εκτός κειμένου, συμφωνείτε να συμμορφωθείτε με οποιαδήποτε άδεια σύμφωνα με την οποία έχει διατεθεί το έργο (που μπορεί να διαπιστωθεί, κάνοντας κλικ στο έργο και κοιτάζοντας το τμήμα αδειοδότησης στην σελίδα περιγραφής του ή την σχετική σελίδα πηγής γι 'αυτό το έργο). Όταν κάνετε εκ νέου χρήση οποιουδήποτε περιεχομένου που φιλοξενούμε, συμφωνείτε να συμμορφώνεστε με τις σχετικές απαιτήσεις απόδοσης που αφορούν την υποκείμενη άδεια ή άδειες.

Τροποποιήσεις ή προσθήκες στο υλικό που επαναχρησιμοποιείτε: κατά την τροποποίηση ή την πραγματοποίηση προσθηκών στο κείμενο που έχετε λάβει από την ιστοσελίδα του Εγχειρήματος, συμφωνείτε να αδειοδοτήσετε το τροποποιημένο ή επεκταμένο περιεχόμενο υπό την CC BY-SA 3.0 ή νεότερη έκδοση (ή, όπως εξηγείται παραπάνω, μια άλλη άδεια , όταν κατ' εξαίρεση απαιτείται από την ειδική έκδοση του Εγχειρήματος ή λειτουργίας).



Κατά την τροποποίηση ή την πραγματοποίηση προσθηκών σε οποιοδήποτε πολυμέσο που έχετε λάβει από την ιστοσελίδα του Εγχειρήματος, συμφωνείτε να αδειοδοτήσετε το τροποποιημένο ή επεκταμένο περιεχόμενο, σύμφωνα με όποια άδεια με την οποία έχει γίνει το έργο διαθέσιμο.



Τόσο για το περιεχόμενο κειμένου όσο και για μη έγγραφα πολυμέσα, συμφωνείτε να αναφέρεται σαφώς ότι το αρχικό έργο έχει τροποποιηθεί. Εάν χρησιμοποιείτε περιεχόμενο κειμένου σε ένα wiki, αρκεί να αναφέρετε στη σελίδα ιστορικού ότι κάνατε μια αλλαγή στο εισαχθέν κείμενο. Για κάθε αντίγραφο ή τροποποιημένη έκδοση που διανέμετε, συμφωνείτε να περιλαμβάνετε μια σημείωση αδειοδότησης δηλώνοντας υπό ποια άδεια διατίθεται το έργο, μαζί με είτε έναν υπερσύνδεσμο ή URL προς το κείμενο της άδειας είτε με αντίγραφο της ίδιας της άδειας.




8. DMCA Συμμόρφωση


Το Ίδρυμα Wikimedia θέλει να διασφαλίσει ότι το περιεχόμενο που φιλοξενούμε μπορεί να επαναχρησιμοποιηθεί από άλλους χρήστες χωρίς το φόβο της ευθύνης και ότι δεν παραβιάζει τα δικαιώματα ιδιοκτησίας άλλων. Για να είμαστε δίκαιοι για τους χρήστες μας, καθώς και για άλλους δημιουργούς και κατόχους πνευματικών δικαιωμάτων, η πολιτική μας είναι να απαντάμε σε ειδοποιήσεις για υποτιθέμενη παραβίαση, οι οποίες συμμορφώνονται με τις διατυπώσεις της Digital Millennium Copyright Act (DMCA). Σύμφωνα με την DMCA, θα τερματίσουμε, υπό τις κατάλληλες συνθήκες, χρήστες και κατόχους λογαριασμών του συστήματος και του δικτύου μας που είναι κατ' επανάληψη παραβάτες.


Ωστόσο, αναγνωρίζουμε επίσης ότι δεν είναι κάθε ειδοποίηση κατάργησης έγκυρη ή με καλή πίστη. Σε αυτές τις περιπτώσεις, ενθαρρύνουμε τους χρήστες να καταθέσουν αντιειδοποιήσεις όταν πιστεύουν δόκιμα ότι μια απαίτηση κατάργησης DMCA είναι άκυρη ή ακατάλληλη. Για περισσότερες πληροφορίες σχετικά με το τι πρέπει να κάνετε αν πιστεύεται ότι μια ειδοποίηση DMCA έχει κατατεθεί εσφαλμένα, μπορεί να θέλετε να συμβουλευτείτε τη Lumen Database(παλαιότερα γνωστή ως Chilling Effects).


Αν είστε ο ιδιοκτήτης περιεχομένου που χρησιμοποιείται καταχρηστικά σε ένα από τα Εγχειρήματα χωρίς την άδειά σας, μπορείτε να ζητήσετε να αφαιρεθεί το περιεχόμενο υπό την DMCA. Για να κάνετε ένα τέτοιο αίτημα, παρακαλούμε στείλτε μας email στο legalwikimedia.org ή απλό ταχυδρομείο στον εξουσιοδοτημένο αντιπρόσωπό μας σε αυτή τη διεύθυνση.


Εναλλακτικά, μπορείτε να κάνετε αίτημα στην κοινότητα μας, η οποία συχνά χειρίζεται θέματα πνευματικής ιδιοκτησίας πιο γρήγορα και πιο αποτελεσματικά από ό, τι προβλέπεται στο πλαίσιο της DMCA. Σε αυτή την περίπτωση, μπορείτε να αναρτήσετε μια ειδοποίηση εξηγώντας τους προβληματισμούς για τα πνευματικά σας δικαιώματα. Για ένα μη εξαντλητικό και μη επίσημο κατάλογο των σχετικών διαδικασιών για τις διάφορες εκδόσεις των εγχειρημάτων, δείτε  εδώ. Πριν από την υποβολή αίτησης DMCA, έχετε επίσης τη δυνατότητα να στείλετε ένα email στην κοινότητα στο  infowikimedia.org.




9. Ιστότοποι τρίτων και πόροι


Είστε αποκλειστικά υπεύθυνοι για την χρήση οποιουδήποτε τρίτου ιστότοπου ή πόρου. Αν και τα Εγχειρήματα περιέχουν συνδέσμους προς ιστοτόπους τρίτων και πόρους, δεν εγκρίνουμε και δεν φέρουμε ευθύνη για την διαθεσιμότητά τους, την ακρίβειά τους, ή το σχετικό περιεχόμενο, προϊόντα ή υπηρεσίες (συμπεριλαμβανομένων χωρίς περιορισμό, οποιοδήποτε ιών ή άλλων επιβλαβών χαρακτηριστικών), ούτε έχουμε κάποια υποχρέωση να παρακολουθούμε τέτοιου είδους περιεχόμενο τρίτων.




10. Διαχείριση των Ιστοτόπων


Η κοινότητα έχει τον πρωταρχικό ρόλο στη δημιουργία και την εφαρμογή πολιτικών που εφαρμόζονται στις διάφορες εκδόσεις των Εγχειρημάτων. Στο Ίδρυμα Wikimedia, που σπάνια παρεμβαίνουμε στις αποφάσεις της κοινότητας σχετικά με την πολιτική και την επιβολή της. Σε μια ασυνήθιστη περίπτωση,  ενδέχεται να προκύψει ανάγκη, ή η κοινότητα μπορεί να μας ζητήσει, να αντιμετωπίσουμε ένα ιδιαίτερα προβληματικό χρήστη λόγω της σημαντικής διαταραχής Εγχειρήματος ή επικίνδυνη συμπεριφορά. Σε τέτοιες περιπτώσεις, διατηρούμε το δικαίωμα, αλλά δεν έχουμε την υποχρέωση να:

Να διερευνήσουμε τη χρήση της υπηρεσίας από εσάς (α) για να καθοριστεί αν έχει συμβεί μια παραβίαση αυτών των Όρων Χρήσης, της πολιτική του Εγχειρήματος, ή άλλης ισχύουσας νομοθεσίας ή πολιτικής, ή (β) να συμμορφωθούμε με την ισχύουσα νομοθεσία, νομική διαδικασία, ή τους αρμόδιο κυβερνητικό αίτημα.
Να εντοπίσουμε, αποτρέψουμε ή άλλως να αντιμετωπίσουμε ζητήματα απάτης, ασφάλειας ή τεχνικά θέματα ή να ανταποκριθούμε σε αιτήματα υποστήριξης χρηστών
Να αρνηθούμε, να απενεργοποιήσουμε ή να περιορίσουμε την πρόσβαση στη συμβολή του κάθε χρήστη που παραβιάζει τους παρόντες Όρους Χρήσης
Να απαγορεύσουμε σε ένα χρήστη την επεξεργασία ή τη συνεισφορά ή να θέσουμε σε φραγή το λογαριασμό ενός χρήστη ή της πρόσβασης για ενέργειες που παραβιάζουν τους παρόντες Όρους Χρήσης, περιλαμβανομένης της παραβίασης  πνευματικών δικαιωμάτων κατ' επανάληψη
Να αναλάβουμε νομική δράση εναντίον των χρηστών που παραβιάζουν αυτούς τους Όρους Χρήσης (συμπεριλαμβανομένης της αναφορές σε αρχές επιβολής του νόμου), και
Να διαχειριστούμε τους ιστοτόπους Εγχειρημάτων με τρόπο σχεδιασμένο για να διευκολύνει την εύρυθμη λειτουργία τους και την προστασία των δικαιωμάτων, της ιδιοκτησίας, και της ασφάλειας του εαυτού μας και των χρηστών μας, δικαιοπαρόχων, συνεργατών, και του κοινού.


Προς το συμφέρον των χρηστών και των Εγχειρημάτων μας, σε ακραίες περιπτώσεις όπου σε κάποιο άτομο έχει αποκλειστεί ο λογαριασμός ή η πρόσβασή του σύμφωνα με αυτή τη διάταξη, απαγορεύεται να δημιουργήσει ή να χρησιμοποιήσει άλλο λογαριασμό ή να ζητήσει πρόσβαση στο ίδιο Εγχείρημα, εκτός εάν παράσχουμε ρητή άδεια. Χωρίς περιορισμό της εξουσίας της κοινότητας, το ίδιο το Ίδρυμα Wikimedia δεν θα απαγορεύσει σε κάποιον χρήστη να επεξεργάζεται ή θα παρεμποδίσει ή θα αποκλείσει τον λογαριασμό ενός χρήστη ή την πρόσβαση αποκλειστικά λόγω καλόπιστης κριτικής που δεν οδηγεί σε πράξεις οι οποίες παραβιάζουν αλλιώς τους παρόντες Όρους Χρήσης ή τις πολιτικές της κοινότητας.


Η κοινότητα Wikimedia και τα μέλη της μπορούν επίσης να αναλάβουν δράση όταν το επιτρέπουν οι πολιτικές της κοινότητας ή του Ιδρύματος που ισχύουν για το συγκεκριμένο Εγχείρημα, ενδεικτικά  συμπεριλαμβανομένων της προειδοποίησης, διερεύνησης, φραγής ή αποκλεισμού χρηστών που παραβιάζουν αυτές τις πολιτικές. Συμφωνείτε να συμμορφώνεστε με τις τελικές αποφάσεις των οργάνων επίλυσης διαφορών που δημιουργούνται από την κοινότητα για τα συγκεκριμένα Εγχειρήματα (όπως επιτροπές διαιτησίας). Οι αποφάσεις αυτές μπορεί να περιλαμβάνουν κυρώσεις όπως καθορίζονται από την πολιτική της συγκεκριμένης έκδοσης του Εγχειρήματος.


Ιδιαίτερα προβληματικοί χρήστες που είχαν λογαριασμούς ή την πρόσβαση υπό φραγή σε πολλαπλές εκδόσεις ενός Εγχειρήματος ενδέχεται να υπόκεινται σε αποκλεισμό από όλες τις εκδόσεις του Έργου, σύμφωνα με την  Πολιτική Παγκόσμιου Αποκλεισμού. Σε αντίθεση με τα ψηφίσματα του Διοικητικού Συμβουλίου ή τους παρόντες Όρους Χρήσης, οι πολιτικές που έχουν θεσπιστεί από την κοινότητα, οι οποίες ενδέχεται να καλύπτουν μια ενιαία έκδοση Εγχειρήματος ή πολλαπλές εκδόσεις Εγχειρημάτων (όπως η Πολιτική Παγκόσμιου Αποκλεισμού), μπορούν να τροποποιηθούν από τη σχετική κοινότητα σύμφωνα με τις δικές της διαδικασίες.


Η φραγή ενός λογαριασμού ή της πρόσβασης ή ο αποκλεισμός ενός χρήστη βάσει αυτής της ρήτρας πρέπει να είναι σύμφωνα με την Παράγραφο 12 αυτών των Όρων Χρήσης.




11. Αποφάσεις και Πολιτικές των Εγχειρημάτων


Το Διοικητικό Συμβούλιο του Ιδρύματος Wikimedia δημοσιεύει επίσημες πολιτικές από καιρό σε καιρό. Μερικές από αυτές τις πολιτικές μπορεί να είναι υποχρεωτικές για ένα συγκεκριμένο Εγχείρημα ή έκδοση του Εγχειρήματος, και, όταν είναι, συμφωνείτε να συμμορφώνεστε με αυτούς κατά περίπτωση.




12. Τερματισμός


Αν και ελπίζουμε ότι θα μείνετε και συνεχίζετε να συνεισφέρετε στα Εγχειρήματα, μπορείτε να σταματήσετε να χρησιμοποιείτε τις υπηρεσίες μας οποιαδήποτε στιγμή. Σε ορισμένες (ενδεχομένως απίθανες) περιστάσεις μπορεί να είναι απαραίτητο είτε από μέρους μας είτε για την κοινότητα Wikimedia ή για τα μέλη του (όπως περιγράφονται στην Ενότητα 10) να τερματιστεί μέρος ή το σύνολο των υπηρεσιών μας, να τερματιστούν οι παρόντες Όροι Χρήσης, να φραγεί ο λογαριασμός ή η πρόσβασή σας, ή να σας αποκλείσουν από χρήστη. Αν ο λογαριασμός ή η πρόσβασή σας είναι αποκλεισμένα ή άλλως τερματιστεί για οποιονδήποτε λόγο, οι δημόσιες συνεισφορές σας θα παραμείνουν διαθέσιμες στο κοινό (με την επιφύλαξη των εφαρμοστέων πολιτικών) και, εκτός αν σας ειδοποιούμε διαφορετικά, θα εξακολουθείτε να έχετε πρόσβαση στις δημόσιες σελίδες μας με μοναδικό σκοπό την ανάγνωση δημοσίως διαθέσιμου περιεχομένου στα Εγχειρήματα. Σε τέτοιες περιπτώσεις, ωστόσο, ενδέχεται να μην μπορείτε να αποκτήσετε πρόσβαση στο λογαριασμό ή τις ρυθμίσεις σας. Διατηρούμε το δικαίωμα να αναστείλουμε ή να τερματίσουμε τις υπηρεσίες ανά πάσα στιγμή, με ή χωρίς αιτία, με ή χωρίς προειδοποίηση. Ακόμη και μετά την απαγόρευση, την παρεμπόδιση ή την αναστολή της χρήσης και της συμμετοχής σας, αυτοί οι Όροι Χρήσης θα παραμείνουν σε ισχύ σε σχέση με τις σχετικές διατάξεις, συμπεριλαμβανομένων των Τμημάτων 1, 3, 4, 6, 7, 9-15 και 17.






13. Διαφωνίες και Δικαιοδοσία


Επισημασμένο για έμφαση


Ελπίζουμε ότι δεν προκύπτουν σοβαρές διαφωνίες που σας αφορούν, αλλά σε περίπτωση διαφωνίας, σας ενθαρρύνουμε να αναζητήσετε λύση μέσω των διαδικασιών επίλυσης διαφορών ή των μηχανισμών που παρέχονται από τα Εγχειρήματα ή τις εκδόσεις Εγχειρήματων και το Ίδρυμα Wikimedia. Αν επιζητάτε να υποβάλετε μια νομική απαίτηση εναντίον μας, συμφωνείτε να την καταθέσετε και να την επιλύσετε αποκλειστικά σε ένα πολιτειακό ή ομοσπονδιακό δικαστήριο που βρίσκεται στην Κομητεία του Σαν Φρανσίσκο στην Καλιφόρνια. Συμφωνείτε επίσης ότι οι νόμοι της Πολιτείας της Καλιφόρνιας και, στο βαθμό που ισχύει, οι νόμοι των Ηνωμένων Πολιτειών της Αμερικής θα διέπουν τους παρόντες Όρους Χρήσης, καθώς και κάθε νομικό ισχυρισμό που μπορεί να προκύψει μεταξύ εσάς και εμάς (χωρίς αναφορά σε συγκρούσεις των νόμων). Συμφωνείτε να υποβάλετε την προσωπική δικαιοδοσία και συμφωνείτε ότι ο χώρος είναι κατάλληλος, στα δικαστήρια που βρίσκονται στην Κομητεία Σαν Φρανσίσκο της Καλιφόρνια, για κάθε νομική ενέργεια ή διαδικασία που αφορά εμάς ή αυτούς τους Όρους Χρήσης.


Για να διασφαλιστεί ότι οι διαφορές εξετάζονται σύντομα μετά την εμφάνισή τους, συμφωνείτε ότι ανεξάρτητα από οποιοδήποτε διάταγμα ή νόμο περί του αντιθέτου, οποιαδήποτε αξίωση ή αιτία ενέργειας που ενδέχεται να προκύψει από ή σχετίζεται με τη χρήση των υπηρεσιών μας ή αυτών των Όρων Χρήσης να κατατεθεί εντός του ισχύοντος ορίου παραγραφής ή, αν νωρίτερα, ένα (1) έτος αφότου τα σχετικά πραγματικά περιστατικά στα οποία βασίζεται η αξίωση ή το αίτιο αγωγής έχουν ανακαλυφθεί με εύλογη επιμέλεια (ή να απορριφθούν για πάντα)




14. Αποποιήσεις


Επισημασμένο για έμφαση


Στο Ίδρυμα Wikimedia, κάνουμε το καλύτερο δυνατό για να παρέχουμε εκπαιδευτικό και ενημερωτικό περιεχόμενο σε ένα πολύ ευρύ κοινό, αλλά η χρήση των υπηρεσιών μας γίνεται με αποκλειστικά δικό σας κίνδυνο. Παρέχουμε αυτές τις υπηρεσίες σε βάση «όπως είναι» και «όπως είναι διαθέσιμες» και ρητά απορρίπτουμε κάθε ρητή ή σιωπηρή εγγύηση κάθε είδους, συμπεριλαμβανομένων ενδεικτικά των σιωπηρών εγγυήσεων εμπορευσιμότητας, καταλληλότητας για συγκεκριμένο σκοπό και μη-παράβασης. Δεν παρέχουμε καμία εγγύηση ότι οι υπηρεσίες μας θα ανταποκριθούν στις απαιτήσεις σας, θα είναι σίγουρες, ασφαλείς, αδιάκοπες, έγκαιρες, ακριβείς, ή χωρίς λάθη, ή ότι οι πληροφορίες σας θα είναι ασφαλείς.


Δεν είμαστε υπεύθυνοι για το περιεχόμενο, τα δεδομένα ή τις ενέργειες τρίτων, και απαλλάσσετε εμάς, τους διευθυντές, τους υπαλλήλους, τους εργαζόμενους, και τους πράκτορές μας από οποιεσδήποτε αξιώσεις και ζημίες, γνωστές και άγνωστες, που προκύπτουν από ή με οποιονδήποτε τρόπο συνδέονται με οποιαδήποτε αξίωση που έχετε εναντίον αυτών των τρίτων. Καμία συμβουλή ή πληροφορίες, προφορικές ή γραπτές, που αποκτήσατε από εμάς ή μέσω ή από τις υπηρεσίες μας, δεν παρέχει καμία εγγύηση που δεν αναφέρεται ρητά στους παρόντες Όρους Χρήσης.


Οποιοδήποτε υλικό μεταφορτώνεται ή αποκτάται με οποιονδήποτε άλλο τρόπο μέσω της χρήσης των υπηρεσιών μας γίνεται κατά την δική σας κρίση και κίνδυνο και θα είστε αποκλειστικά υπεύθυνοι για τυχόν ζημιές στο σύστημα του υπολογιστή σας ή απώλεια δεδομένων που προκύπτουν από τη λήψη αυτού του υλικού. Συμφωνείτε ότι δεν έχουμε καμία ευθύνη ή καθήκον για τη διαγραφή, ή την αποτυχία αποθήκευσης ή μετάδοσης οποιουδήποτε περιεχομένου ή επικοινωνίας που διατηρείται από την υπηρεσία. Διατηρούμε το δικαίωμα να δημιουργούμε όρια χρήσης και αποθήκευσης κατά την κρίση μας ανά πάσα στιγμή με ή χωρίς προειδοποίηση.


Ορισμένες πολιτείες ή δικαιοδοσίες δεν επιτρέπουν τους τύπους αποποίησης ευθύνης σε αυτήν την ενότητα, οπότε ενδέχεται να μην ισχύουν για εσάς, εν μέρει ή εξ ολοκλήρου, ανάλογα με το νόμο.




15. Περιορισμός Ευθύνης


Επισημασμένο για έμφαση

Το Ίδρυμα Wikimedia δεν θα ευθύνεται σε εσάς ή σε κανένα άλλο μέρος για άμεσες, έμμεσες, παρεπόμενες, ειδικές, επακόλουθες ή παραδειγματικές ζημίες, συμπεριλαμβανομένων, ενδεικτικά, ζημιών για απώλεια κερδών, υπεραξίας, χρήσης, δεδομένων ή άλλων άυλων απωλειών, ανεξάρτητα από το αν ενημερωθήκαμε για τη πιθανότητα τέτοιας ζημίας. Σε καμία περίπτωση η ευθύνη μας δεν υπερβαίνει συνολικά χίλια δολάρια ΗΠΑ (1000,00 USD). Σε περίπτωση που το εφαρμοστέο δίκαιο δεν επιτρέπει τον περιορισμό ή τον αποκλεισμό της ευθύνης ή των παρεπόμενων ή των επακόλουθων ζημιών, ο παραπάνω περιορισμός ή αποκλεισμός ενδέχεται να μην ισχύει για εσάς, αν και η ευθύνη μας θα περιοριστεί στο μέγιστο βαθμό που επιτρέπεται από την ισχύουσα νομοθεσία.




16. Τροποποιήσεις σε αυτούς τους Όρους Χρήσης


Ακριβώς όπως η συμβολή της κοινότητας Wikimedia είναι απαραίτητη για την ανάπτυξη και τη συντήρηση των Εγχειρημάτων, πιστεύουμε ότι η συμβολή της κοινότητας είναι απαραίτητη για αυτούς τους Όρους Χρήσης για την ορθή εξυπηρέτηση των χρηστών μας. Είναι επίσης απαραίτητη για μια δίκαιη συνεργασία. Επομένως, θα παρέχουμε για αυτούς τους Όρους Χρήσης, καθώς και για τυχόν σημαντικές μελλοντικές αναθεωρήσεις αυτών των Όρων Χρήσης, στην κοινότητα για σχολιασμό τουλάχιστον τριάντα (30) ημέρες πριν από το τέλος της περιόδου σχολιασμού. Εάν μια μελλοντική προτεινόμενη αναθεώρηση είναι σημαντική, θα παρέχουμε επιπλέον 30 ημέρες για σχόλια μετά την ανάρτηση μιας μετάφρασης της προτεινόμενης αναθεώρησης σε τουλάχιστον τρεις γλώσσες (επιλεγμένες κατά την κρίση μας). Η κοινότητα θα ενθαρρυνθεί να μεταφράσει την προτεινόμενη αναθεώρηση σε άλλες γλώσσες, ανάλογα με την περίπτωση. Για αλλαγές για νομικούς ή διοικητικούς λόγους, για τη διόρθωση ανακριβούς δήλωσης, ή αλλαγές σε ανταπόκριση σχολίων από την κοινότητα, θα παρέχουμε ειδοποίηση τουλάχιστον τριών (3) ημερών.


Επειδή ενδέχεται να είναι απαραίτητο να τροποποιήσουμε αυτούς τους Όρους Χρήσης από καιρό σε καιρό, θα παρέχουμε ειδοποίηση για τέτοιες τροποποιήσεις και την ευκαιρία για σχολιασμό μέσω των ιστότοπων των Εγχειρημάτων και μέσω ειδοποίησης στο WikimediaAnnounce-L. Ωστόσο, σας ζητούμε να ελέγχετε περιοδικά την πιο ενημερωμένη έκδοση αυτών των Όρων Χρήσης (διατίθεται στη διεύθυνση http://wikimediafoundation.org/wiki/Terms of use). Η συνεχιζόμενη χρήση των υπηρεσιών μας από τη στιγμή που οι νέοι Όροι Χρήσης γίνουν επίσημοι μετά την ειδοποίηση και την περίοδο ελέγχου αποτελεί αποδοχή αυτών των Όρων Χρήσης εκ μέρους σας. Για την προστασία του Ιδρύματος Wikimedia και άλλων χρηστών σαν εσάς, εάν δεν συμφωνείτε με τους Όρους Χρήσης, δεν μπορείτε να χρησιμοποιήσετε τις υπηρεσίες μας.




17. Άλλοι Όροι


Αυτοί οι Όροι Χρήσης δεν δημιουργούν σχέση εργασίας, μεσολάβησης, εταιρικής σχέσης ή κοινοπραξίας μεταξύ εσάς και εμάς, το Ίδρυμα Wikimedia. Εάν δεν έχετε υπογράψει ξεχωριστή συμφωνία μαζί μας, αυτοί οι Όροι Χρήσης είναι το σύνολο της συμφωνίας μεταξύ εσάς και εμάς. Εάν υπάρχει οποιαδήποτε διένεξη μεταξύ αυτών των Όρων Χρήσης και υπογεγραμμένης γραπτής συμφωνίας μεταξύ εσάς και εμάς, η υπογεγραμμένη συμφωνία θα ισχύει.


Συμφωνείτε ότι ενδέχεται να σας παρέχουμε ειδοποιήσεις, συμπεριλαμβανομένων αυτών που αφορούν αλλαγές στους Όρους Χρήσης, μέσω email, τακτικής αλληλογραφίας, ή δημοσιεύσεων σε ιστότοπους των Εγχειρημάτων.


Εάν σε κάποια περίπτωση, δεν εφαρμόζουμε ή επιβάλουμε κάποια διάταξη αυτών των Όρων Χρήσης, δεν αποτελεί αποποίηση αυτής της διάταξης.


Καταλαβαίνετε ότι, εκτός εάν συμφωνηθεί γραπτώς από εμάς, δεν έχετε καμία προσδοκία αποζημίωσης για οποιαδήποτε δραστηριότητα, συνεισφορά, ή ιδέα που παρέχετε σε εμάς, στην κοινότητα, ή στα Εγχειρήματα Wikimedia ή εκδόσεις Εγχειρημάτων.


Ανεξάρτητα από οποιαδήποτε αντίθετη διάταξη στους παρόντες Όρους Χρήσης, εμείς (το Ίδρυμα Wikimedia) και εσείς συμφωνούμε να μην τροποποιήσουμε τους ισχύοντες όρους και απαιτήσεις οποιωνδήποτε ελεύθερων αδειών που χρησιμοποιούνται στα Εγχειρήματα ή στις εκδόσεις Εγχειρημάτων όταν αυτή η ελεύθερη άδεια εγκρίνεται από αυτούς τους Όρους Χρήσης.


Αυτοί οι Όροι Χρήσης γράφτηκαν στα Αγγλικά (ΗΠΑ). Ενώ ελπίζουμε ότι οι μεταφράσεις αυτών των Όρων Χρήσης είναι ακριβείς, σε περίπτωση διαφορών στο νόημα μεταξύ της αρχικής αγγλικής έκδοσης και μιας μετάφρασης, η πρωτότυπη αγγλική έκδοση υπερισχύει.


Εάν κάποια διάταξη ή μέρος μιας διάταξης των παρόντων Όρων Χρήσης θεωρηθεί παράνομη, άκυρη, ή ανεφάρμοστη, αυτή η διάταξη ή μέρος της διάταξης θεωρείται ότι διαχωρίζεται από αυτούς τους Όρους Χρήσης και θα επιβληθεί στο μέγιστο επιτρεπόμενο βαθμό, και όλες οι άλλες διατάξεις αυτών των Όρων Χρήσης θα παραμείνουν σε πλήρη ισχύ και αποτέλεσμα.

Ευχαριστούμε!


Σας ευχαριστούμε που αφιερώσατε χρόνο για να διαβάσετε αυτούς τους Όρους Χρήσης και είμαστε πολύ χαρούμενοι που συνεισφέρετε στα Εγχειρήματα και χρησιμοποιείτε τις υπηρεσίες μας. Μέσα από τις συνεισφορές σας, βοηθάτε να χτίσουμε κάτι πολύ μεγάλο - όχι μόνο μια σημαντική συλλογή συνεργατικά επεξεργασμένων έργων αναφοράς που παρέχουν εκπαίδευση και πληροφορίες σε εκατομμύρια ανθρώπους που διαφορετικά δεν θα είχαν πρόσβαση, αλλά και μια ζωντανή κοινότητα από ομοϊδεάτες και αφοσιωμένους συνεργάτες, που εστιάζουν σε έναν πολύ ευγενή στόχο.




Οι παρόντες Όροι Χρήσης τέθηκαν σε ισχύ στις 16 Ιουνίου 2014. Προηγούμενες εκδόσεις των όρων:

Όροι Χρήσης (2012-2014):  σε ισχύ από 24 Μαΐου 2012 έως 16 Ιουνίου 2014
Όροι Χρήσης (2009): σε ισχύ από 2009 έως 24 Μαΐου 2012 .


Στην περίπτωση διαφορών στο νόημα μεταξύ της πρωτότυπης Αγγλικής έκδοσης και μιας μετάφρασης, η πρωτότυπη Αγγλική έκδοση υπερισχύει.









Retrieved from "https://foundation.wikimedia.org/w/index.php?title=Terms_of_Use/el&amp;oldid=130092"
		Category: Terms of Use
	



	Navigation menu
	
		
	
		
		Personal tools
	
	
		
		EnglishLog in
		
	


		
			
	
		
		Namespaces
	
	
		
		PageDiscussion
		
	


			
	
	
		
		Variants
			expanded
			collapsed
	
	
		
		
		
	


		
		
			
	
		
		Views
	
	
		
		ReadFeedbackView history
		
	


			
	
	
		
		More
			expanded
			collapsed
	
	
		
		
		
	


			
	
			
				Search
			
		
			
				
				
				
				
			
		
	


		
	
	

	
		
	
	
	
		
		About Wikimedia
	
	
		
		HomeOfficial websiteContact usWikimedia NewsMovement blogQuestions for Wikimedia?
		
	


	
	
		
		Support
	
	
		
		DonateVolunteeringWikipedia Store
		
	


	
		
		Corporate
	
	
		
		BylawsValuesPoliciesResolutionsBoard meetingsAnnual ReportFinancial reports and Form 990Fundraising reportsMovement affiliates
		
	


	
		
		Wiki
	
	
		
		Give feedbackRecent changes
		
	


	
		
		Tools
	
	
		
		What links hereRelated changesSpecial pagesPermanent linkPage informationCite this page
		
	


	
		
		Print/export
	
	
		
		Create a bookDownload as PDFPrintable version
		
	


	




	
	 This page was last edited on 5 October 2021, at 00:39.
	Text is available under the Creative Commons Attribution-ShareAlike License;
additional terms may apply.
See Terms of Use for details.


	
	Privacy policy
	About Wikimedia Foundation Governance Wiki
	Disclaimers
	Mobile view
	Developers
	Statistics
	Cookie statement


	
	
	







